---
title: "Het Kruishaarderpad"
date: "2018-10-05"
author: "Kees de Bruin"
description: ""
categories:
    - "wandelen"
tags:
    - "klompenpad"
    - "kruishaarderpad"
    - "nijkerk"
images:
-   src: "img/20181005-kruishaarderpad-0029-1.jpg"
---

Na een bezoekje aan de garage voor een kleine reparatie aan de voorruit van de auto ga ik op weg naar Nijkerk voor een wandeling. Het is nog wat fris maar de zon schijnt al lekker en na het parkeren van de auto bij P+R Zuid van NS station Nijkerk kan ik beginnen aan het [Kruishaarderpad](https://klompenpaden.nl/klompenpad/kruishaarderpad/). Dit klompenpad loopt door de buitengebieden van Nijkerk.

Het is een zeer gevarieerde wandeling met verharde wegen, doorsteekjes door het weiland maar ook stukken door bebost gebied. Het is lekker rustig en weg van de doorgaande wegen kom ik slechts een enkeling tegen.

Af en toe even een korte pauze om te genieten van de zon, de omgeving, de rust maar ook van de geluiden van de vogels, koeien, paarden en de bedrijvigheid om je heen. Al met al weer een mooie wandeling en zeker een aanrader.

{{< folder-gallery src="img" >}}