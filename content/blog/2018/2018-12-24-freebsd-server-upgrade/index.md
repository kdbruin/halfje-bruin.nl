---
title: "FreeBSD server upgrade"
date: "2018-12-24"
author: "Kees de Bruin"
description: ""
featured: ""
categories:
    - ""
tags:
    - ""
---

Het is alweer enige tijd geleden dat ik qua hardware iets heb aangepast in m'n thuisserver en met de Black Friday sales heb ik voor een leuke prijs een nieuwe 500GB SSD op de kop kunnen tikken. De hoogste tijd dus om de huidige SSD te vervangen met deze nieuwe SSD.

De relatief makkelijke optie is het overzetten van het gehele systeem naar de nieuwe SSD maar daar heb ik niet voor gekozen. Omdat het systeem toch al weer enkele jaren draait (vanaf FreeBSD 9.x via diverse updates naar release 11.2) heb ik besloten om met een schone installatie te beginnen. De huidige configuratie kan dan als leidraad gebruikt worden bij het inrichten van het nieuwe systeem.

In een serie van artikelen ga ik een en ander over deze installatie beschrijven. Deels misschien handig voor anderen maar zeker ook als naslagwerk voor mijzelf voor het geval ik de gehele exercitie nogmaals moet doen.
