---
author: "Kees de Bruin"
title: "Rondje Warburg"
date: "2020-09-24"
description: "Cultuur snuiven in de oude Hanzestad"
series:
    - ""
categories:
    - "wandelen"
tags:
    - "warburg"
    - "hanzestad"
images:
- src: "img/20200924-warburg-0024-1.jpg"
---

De laatste dag van de vakantie is het wat minder warm maar nog steeds droog met een waterig zonnetje. Na alle wandelingen in de voorgaande dagen is het plan om vandaag rustig aan te doen met een bezoekje aan Warburg, een oude Hanzestad. Na een korte rit zet ik de auto net buiten het centrum op een grote parkeerplaats neer. Ik begin met een wandeling door het buitengebied om dan via het oude centrum weer terug te lopen naar de auto.

{{< img src="img/20200924-warburg-0011-1.jpg" >}}

Na een klein stukje langs de weg gaat de wandeling een klein riviertje tot ik uiteindelijk Warbug weer inloop. Hier loop je gelijk langs de typische Duitse vakwerkhuizen. Langzaam loop ik via kleine straatjes, steegjes en trappetjes naar boven. Hierbij kom ik langs de Johannis-toren, de St. Marien-kerk, en de Erasmus-kapel. De begraafplaats bij de kapel geeft ook toegang tot de Chatten-toren maar helaas is het hek op slot.

{{< img src="img/20200924-warburg-0035-1.jpg" >}}

Vanaf het kerkhof loop ik verder naar het centrum en het marktplein. Hier zoek ik een mooi plekje in het zonnetje om de lunch naar binnen te werken. Een paar lekkere broodjes vers van de bakker gaan er wel in. Na dit alles loop ik rustig weer terug naar de auto. Ondanks het voornemen om niet te veel te doen staat de teller uiteindelijk toch op ruim 12 kilometer.

{{< komoot id="264423729" >}}

{{< folder-gallery src="img" >}}