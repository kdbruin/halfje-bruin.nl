---
author: "Kees de Bruin"
title: "Ziegenberg en Brunsberg"
date: "2020-09-21"
description: "Op zoek naar de waterdraak"
series:
    - ""
categories:
    - "wandelen"
tags:
    - "höxter"
    - "godelheim"
    - "ziegenberg"
    - "brunsberg"
images:
- src: "img/20200921-ziegenberg-brunsberg-0036-1.jpg"
---

Vandaag stap ik in de auto naar Godelheim, een klein plaatsje nabij Höxter. Hier parkeer ik de auto voor een natuur wandeling met als bijzonderheid de waarschijnlijk grootste populatie salamanders van het Duitse middengebergte. Vanaf de parkeerplaats is het een kort stukje maar met een venijnige klim naar de eigenlijke start van de wandeling.

{{< img src="img/20200921-ziegenberg-brunsberg-0005-1.jpg" >}}

Ik loop door mooi loofbos en volg de bordjes van de route totdat er ineens geen bordjes meer zijn. Even op de kaart kijken en ik heb de juiste afslag ongeveer een kilometer geleden al gemist. Ik kan wel doorlopen en de route verderop weer oppakken. Hier loop ik toch nog een stukje terug maar er is hier niet veel te zien van salamanders. Behalve degene die ik eerder al heb gezien langs het pad.

{{< img src="img/20200921-ziegenberg-brunsberg-0011-1.jpg" >}}

Het pad voert via een stevige klim naar de Rodeneck toren. Vanaf de top heb je een heel mooi uitzicht over de stad Höxter en de rivier de Weser. De route gaat nu weer terug naar het beginpunt maar wel met een grote boog. Als eerste wandel ik langs een heel mooi uitzichtpunt (de Rabenklippen) aan de rand van de bergkam. Door beukenbos voert het pad het bos uit en na een kort stukje langs diverse akkers steekt het pad weer het bos in.

{{< img src="img/20200921-ziegenberg-brunsberg-0025-1.jpg" >}}

Bij Brunsberghütte is het tijd om even te genieten van een mooi uitzicht over het gebied waar de salamanders zouden moeten zitten. Na de lunch loop is verder tot de ruïnes van Burnsburg. Het enige duidelijk zichbare is hier de slotgracht waar je doorheen loopt. Het pad gaat weer verder en bij een wat open plek in het bos zie ik een aantal hertjes staan maar tegen de tijd dat ik m'n camera paraat heb zijn ze al alle kanten op gevlucht.

{{< img src="img/20200921-ziegenberg-brunsberg-0038-1.jpg" >}}

Nog weer een klein stukje asfalt en dan begint het laatste stuk door het bos. Behalve het gekwetter van de vogels is het erg rustig en sta ik na ruim 11 kilometer weer bij de auto. Ik heb de waterdraak dan wel niet gezien maar het is zeker een wandeling die ik kan aanraden als je een keer in de buurt bent.

{{< folder-gallery src="img" >}}