---
author: "Kees de Bruin"
title: "NS Wandeling Wezepsche Heide"
date: "2020-08-22"
description: ""
categories:
    - "wandelen"
tags:
    - "ns wandeling"
    - "wezepsche heide"
    - "westerborkpad"
    - "hanzestedenpad"
    - "wezep"
    - "hattum"
    - "zwolle"
images:
- src: "img/20200822-wezepsche-heide-0004-1.jpg"
---

Vandaag staat de [NS Wandeling Wezepsche Heide](https://www.ns.nl/dagje-uit/wandelen/wezepsche-heide.html) op het programma. Ik heb met Geerte op station Wezep afgesproken en rond half 10 gaan we op pad. De zon schijnt lekker en er staat een flinke bries dus ideaal wandelweer.

{{< img src="img/20200822-wezepsche-heide-0002-1.jpg" >}}

We lopen direct het waterwingebied in en na zo'n 10 minuten staan we al op de Wezepsche heide. Ook hier staat de heide mooi in bloei en lopen we de alternatieve route over de heide om hier wat langer van te kunnen genieten. Na het verlaten van de heide lopen we verder over het [Westerborkpad](https://www.westeborkpad.nl) richting Hattum. Hierbij kruisen we de A50 en nemen we de alternatieve route over Landgoed Molencaten.

{{< img src="img/20200822-wezepsche-heide-0011-1.jpg" >}}

Vanaf het landgoed lopen we rustig het oude centrum van Hattum in en nemen even pauze op het marktplein. Een drankje met appelgebak smaakt toch altijd goed na een inspannende wandeling. We lopen hierna verder door de straatjes van Hattum en daarna richting 't Kleine Veer, een veerpont om ons over de IJssel te zetten. Terwijl we op het pontje wachten ligt in de verte de Hanzeboog waar de normale route over gaat. De overtocht zelf is met een paar minuten gedaan en we lopen verder over de dijk richting de Hanzeboog waar we de route weer oppakken.

{{< img src="img/20200822-wezepsche-heide-0022-1.jpg" >}}

De eerste poging om te lunchen wordt wreed verstoort door een aantal wespen en we lopen daarom maar verder tot we een mooi plekje langs de dijk vinden waar we geen last hebben van de zwart-gele beestjes. Genietend van het uitzicht eten we onze lunch en daarna gaan we weer verder richting het station.

{{< img src="img/20200822-wezepsche-heide-0028-1.jpg" >}}

We lopen door Katerveer en langs de sluizen van de Willemsvaart. Via een mooie beukenlaan en het Spoolderpark komen we uiteindelijk weer in de "bewoonde" wereld terecht. De kantoorgebouwen zijn allemaal erg verlaten maar bieden gelukkig wel enige bescherming als het ineens hard begint te regenen. Even schuilen onder de bomen en als de regen weer stopt kunnen we weer verder. Een minuut of 5 later staan we al bij het station en hebben we toch weer een mooie wandeling achter de rug.

Een sanitaire stop en dan richting de trein. Hier nemen we afscheid van elkaar en stapt ieder in de gereedstaande trein weer op weg naar huis. Net als de trein Zwolle heeft verlaten begint het buiten weer heel hard te regenen. Dat buitje hebben we maar mooi gemist!

{{< komoot id="244575159" >}}

{{< folder-gallery src="img" >}}