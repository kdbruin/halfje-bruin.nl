---
author: "Kees de Bruin"
title: "Eggegebirge Willebadessen"
date: "2020-09-19"
description: ""
series:
    - ""
categories:
    - "wandelen"
tags:
    - "eggegebirge"
    - "willebadessen"
images:
- src: "img/20200919-eggegebirge-willebadessen-0015-1.jpg"
---

Ondanks dat het vakantie is ben ik toch weer veel te vroeg wakker. Na een goed ontbijt in het hotel ga ik al vroeg op pad op weg naar het beginpunt van de wandeling. Na een korte wandeling sta ik bij de parkeerplaats van het treinstation en kan de tocht beginnen. Ik heb maar gelijk de langste wandeling uitgekozen, dan kan het hierna alleen maar meevallen.

Na een stevige klim kom ik al snel een herdenkingskruis (Ehrenmal-Eggekreuz) tegen voor de gesneuvelde soldaten in de Eerste en Tweede Wereldoorlog. Het pad gaat verder omhoog en na een paar mooie uitzichtpunten gaat het weer langzaam onlaag. Hier passeer ik een ander gedenkteken, de Kleiner Herrgott, geplaatst door Karel de Grote.

{{< img src="img/20200919-eggegebirge-willebadessen-0023-1.jpg" >}}

Het pad gaat verder door de bossen en kruist een aantal open weides om uiteindelijk bij de weg uit te komen. Hier gaat de route via een ander pad weer terug. In een mooie hut is het tijd om even een pauze te nemen en wat te eten en drinken. Vanaf hier gaat het weer verder met een uitstapje naar Bierbaums Nadel, een kleine uitkijktoren met vrij zicht rondom. Het mooie weer zorgt ervoor dat je redelijk ver kunt kijken.

{{< img src="img/20200919-eggegebirge-willebadessen-0051-1.jpg" >}}

Het pad gaat verder en na het missen van de juiste afslag steek ik even verder dwars door om op het pad langs de kliffen te volgen. Dit is een populair pad want ik zie hier meer mensen dan op de voorgaande 10 kilometer. Je hebt tussen de bomen door een mooi uitzicht over de vallei en vanuit het open veld loop je zo weer het bos in. Hier kom je eerst een hele grote offersteen, de Faule JÃ¤ger, tegen gevolgd door een aantal grotten gebruikt door de druides van vroeger. Je ziet er niet veel van maar het is wel een goed moment om even een korte pauze in te lassen.

{{< img src="img/20200919-eggegebirge-willebadessen-0064-1.jpg" >}}

Vanaf hier loopt het pad verder omlaag en een aantal kilometers verder bij een volgende hut is het tijd om de lunch te nuttigen. Na deze pauze loopt het pad verder en zie je ook wat meer loofbomen tussen de dennen staan. En die zijn toch mooi aan het verkleuren. Bij het viaduct waarover het spoor loopt, gaat het weer omhoog en met nog een mooi uitzichtpunt over het dorp ben ik na zo'n 17 kilometer weer terug bij de parkeerplaats.

{{< komoot id="261258136" >}}

{{< folder-gallery src="img" >}}