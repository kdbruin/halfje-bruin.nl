---
author: "Kees de Bruin"
title: "Veluwe Zwerfpad: van Otterlo naar Schaarsbergen"
date: 2020-05-25
description: "Struinen over de Hoge Veluwe"
featured: "20200525-veluwe-zwerfpad-13-0042-1.jpg"
categories:
    - "wandelen"
tags:
    - "veluwe zwerfpad"
    - "np hoge veluwe"
draft: true
---

Bij de bezoekjes aan de Hoge Veluwe is het meestal de noordelijke kant van het park waar ik dan terecht kom. Vandaag eindelijk ook een deel van de zuidelijke kant van het park bezocht door het lopen van een deel van het [Veluwe Zwerfpad](https://nivon.nl/wandelpaden/veluwe-zwerfpad/). Etappe 13 loopt tussen Arnhem en Otterlo maar ik heb me beperkt tot het deel binnen het park.

<!--more-->

Direct bij ingang Otterlo gaat het pad het bos in en zijn er een paar klimmetjes om de spieren los te maken. Hier kom ik al gelijk een paar mensen tegen (het moet niet gekker worden) en ze geven aan dat er verderop een aantal herten staan. Helaas zijn ze al vertrokken als ik verder loop maar er zijn wel heel veel verse sporen te zien.

{{< img src="20200525-veluwe-zwerfpad-13-0016-1.jpg" >}}

Na het bos gaat de route verder over een zandpad. Het is maar goed dat er wat regen is gevallen want nu was het lopen door het rulle zand nog redelijk te doen. De wijdse vlakten aan beide zijden van het pad staan vol met gras maar ook de heide laat zich veelvuldig zien.

Na een korte pauze gaat de route weer verder met een leuke klim en dan langs Oud Reemst. Hier wordt een stuk land nog steeds bewerkt en gebruikt voor het telen van verschillende gewassen.

{{< img src="20200525-veluwe-zwerfpad-13-0054-1.jpg" >}}

Het laatste stuk open vlakte doorkruisen en dan gaan de laatste paar kilometers door het bos. Net voor ik het bos inloop is een kudde Moeflon schapen in de verte aan het grazen en trekken zich niet veel van mij aan.

Na zo'n 14 kilometer ben ik bij de ingang Schaarsbergen en is de wandeling alweer gedaan. Nu alleen weer terug naar Otterlo maar daar hebben ze gelukkig fietsen voor! Ik kies een mooie uit en na het goedzetten van het zadel ga ik weer op pad. Door de COVID-19 maatregelen zijn een aantal fietspaden eenrichtingsverkeer maar gelukkig heb ik daar niet zoveel last van en hoef ik niet om te fietsen.

{{< folder-gallery src="." >}}
