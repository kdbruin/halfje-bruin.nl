---
title: "Trage Tocht Driedorp"
date: "2020-05-21"
author: "Kees de Bruin"
description: "Eeen wandeling rond buurtschap Driedorp"
categories:
    - "wandelen"
tags:
    - "trage tocht"
    - "driedorp"
images:
- src: "img/20200521-driedorp-0055-1.jpg"
---

Het is Hemelvaartsdag en mooi weer dus tijd om de wandelschoenen aan te trekken. Op aanraden van Ron de [Trage Tocht Driedorp](https://www.wandelzoekpagina.nl/wandeling/trage-tocht-driedorp/13760/) gekozen en dat is een goede keuze gebleken. Vanwege de hoge temperatuur die wordt verwacht sta ik al rond 7 uur bij de start van de wandeling.

Het eerste stuk komt mij bekend voor en dit is ook onderdeel van het [Kruishaarderpad](https://www.halfje-bruin.nl/2018/10/05/het-kruishaarderpad/) dat ik al eerder heb gelopen. Maar al snel wijkt de route af en loop ik rustig tussen de weilanden door en volg de lange Veldhoefweg tot de route afbuigt naar Landgoed Gerven. Naast bossen loop je hier ook over kleine heidevelden en langs graslanden.

{{< img src="img/20200521-driedorp-0012-1.jpg" >}}

Na een korte pauze bij het begin van de Woudweg loop ik weer verder langs een drassig gebied waar het geluid van de kikkers al van ver is te horen. De route gaat verder door Landgoed Appel en volgt een aantal kleinere paden tot ik uiteindelijk in Buurtschap Appel kom. Even een klein stukje door de bebouwing en dan gaat het weer verder tussen de weilanden.

{{< img src="img/20200521-driedorp-0007-1.jpg" >}}

Voor Zwartebroek buigt de route af en via de Vrouwenweg weer richting Driedorp. Het is een mooi stuk van de route en erg rustig. Je loopt tussen de verschillende rustgebieden voor wild door en zeker de moeite om hier eens tegen schemer te gaan kijken. Nog even een stukje langs de weg en dan gaat de route weer verder door het bos. Ook hier loop ik nog langs een aantal vennen waar de kikkers flink tekeer gaan.

{{< img src="img/20200521-driedorp-0084-1.jpg" >}}

Na bijna vier en een half uur lopen en iets meer als twintig kilometer ben ik weer terug bij de auto. Bij de picknick tafel eerst nog even lunchen en hierbij heb ik een prettig gesprek met een paar fietsers die ook van een broodje aan het genieten zijn. Enigszins uitgerust stap ik weer in de auto en rij weer terug naar Amersfoort.

{{< komoot id="255883868" >}}

{{< folder-gallery src="img" >}}