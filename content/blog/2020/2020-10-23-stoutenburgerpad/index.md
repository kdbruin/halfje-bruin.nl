---
author: "Kees de Bruin"
title: "Het Stoutenburgerpad"
date: "2020-10-23"
description: "Struinen door het buitengebied van Stoutenburg"
series:
    - ""
categories:
    - "wandelen"
tags:
    - "klompenpad"
    - "stoutenburgerpad"
    - "bloeidaal"
    - "de schammer"
    - "stoutenburg"
images:
- src: "img/20201023-stoutenburgerpad-0041-1.jpg"
---

Vandaag sta ik op en het is behoorlijk mistig buiten. Na het ontbijt en het inpakken van de fototas stap ik op de fiets en ga op m'n gemak naar de parkeerplaats aan de Koedijkerweg. Hier bij Bloeidaal zet ik de fiets neer en start met het [Stoutenburgerpad](https://klompenpaden.nl/klompenpad/stoutenburgerpad/), een klompenpad door Bloeidaal, de Schammer en Landgoed Stoutenburg.

{{< columns >}}
    {{< img column="two" src="img/20201023-stoutenburgerpad-0010-1.jpg" >}}
    {{< img column="two" src="img/20201023-stoutenburgerpad-0022-1.jpg" >}}
{{< /columns >}}

Door de regen is het pad behoorlijk drassig maar tezamen met de mist geeft het toch wel een leuk sfeertje. Het zal het weer wel zijn want er zijn weinig vogels te zien en te horen. In de verte zit een fazant in het weiland maar verder valt het erg tegen. Gelukkig begint de zon een beetje door te dringen en tegen de tijd dat ik bij het vogelkijkscherm bij de Schammer ben is de meeste mist wel opgelost. Maar ook hier zijn er behalve wat meerkoeten en een zwaan weinig vogels te zien.

{{< columns >}}
    {{< img column="two" src="img/20201023-stoutenburgerpad-0051-1.jpg" >}}
    {{< img column="two" src="img/20201023-stoutenburgerpad-0054-1.jpg" >}}
{{< /columns >}}

Ik loop verder en bij het Landgoed Stoutenburg is het behoorlijk druk. De parkeerplaats is nu al voor de helft gevuld met auto's en je hoort de kinderen in het bos. De kabouterroute is en blijft leuk voor de kids maar vandaag sla ik 'm even over en loop rustig verder.

{{< columns >}}
    {{< img column="three" src="img/20201023-stoutenburgerpad-0073-1.jpg" >}}
    {{< img column="three" src="img/20201023-stoutenburgerpad-0076-1.jpg" >}}
    {{< img column="three" src="img/20201023-stoutenburgerpad-0091-1.jpg" >}}
{{< /columns >}}

Het laatste deel van de wandeling gaat langs de Barneveldse beek, eerst door het bos en later door het weiland. Terwijl ik rustig langs de beek loop, komen een paar nieuwsgierige koeien aanlopen en bekijken de boel vanaf een afstandje. Ik mag verder van de dames en na iets meer als 10 kilometer sta ik weer bij de fiets. Spullen weer in de tas en dan rustig terug naar huis.

{{< komoot id="275644047" >}}

{{< folder-gallery src="img" >}}