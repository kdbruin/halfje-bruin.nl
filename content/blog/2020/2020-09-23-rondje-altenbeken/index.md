---
author: "Kees de Bruin"
title: "Rondje Altenbeken"
date: "2020-09-23"
description: "Panorama wandeling rond Altenbeken"
series:
    - ""
categories:
    - "wandelen"
tags:
    - "altenbeken"
    - "panorama"
    - "viaduct wandelweg"
images:
- src: "img/20200923-altenbeken-0063-1.jpg"
---

Vandaag een wandeling rond Altenbeken. Hier kun je de Viaduct wandelroute lopen van 30 kilometer maar er is ook een kortere variant van zo'n 14 kilometer. Het mooie van de wandeling is dat je een mooi uitzicht hebt op een aantal spoorviaducten (net zoals bij Willebadessen) maar ook op het dorp zelf.

{{< img src="img/20200923-altenbeken-0005-1.jpg" >}}

Na een korte rit parkeer ik de auto op de parkeerplaats bij het startpunt en ga met een lekker zonnetje op pad. Het begint al gelijk goed met een flinke klim maar ook gelijk een mooi uitzicht op een van de viaducten. Ik loop verder en bij een open plek moet ik twee keer kijken maar er staan toch echt twee herten verdekt opgesteld tussen het hoge gras en de stuiken. Na een minuutje stilstand gaan de herten er ineens vandoor.

{{< img src="img/20200923-altenbeken-0013-1.jpg" >}}

Het pad loopt verder langs de kam van de berg/heuvel met een mooi uitzicht op Altenbeken zelf. Na een stukje bos loopt het pad weer naar beneden en door het dal aan de andere kant weer omhoog. Via een paar stukjes door het stadje zelf kom ik uit bij een mooi plekje om een korte pauze te houden.

{{< img src="img/20200923-altenbeken-0056-1.jpg" >}}

De volgende stop in de planning is een lokale bron maar ik heb blijkbaar toch niet het juiste pad genomen want de bron kom ik niet tegen, wel een flinke omweg omdat het eigenlijke pad is afgesloten. Het laatste stuk gaat eerst weer door Altenbeken maar loopt dan weer omhoog met als bonus een mooi uitzicht over het stadje. In het zonnetje smaakt de lunch extra lekker en na een pauze loop ik het laatste stukje weer terug naar de parkeerplaats. Nog een laatste blik op een van de viaducten en dan is het rondje weer gelopen.

{{< komoot id="263992040" >}}

{{< folder-gallery src="img" >}}