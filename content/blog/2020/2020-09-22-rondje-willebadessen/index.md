---
author: "Kees de Bruin"
title: "Rondje Willebadessen"
date: "2020-09-22"
description: "Wandelen over het vlinderpad"
series:
    - ""
categories:
    - "wandelen"
tags:
    - "willebadessen"
    - "vlinderpad"
    - "hitgenheierweg"
images:
- src: "img/20200922-willebadessen-0041-1.jpg"
---

Vandaag staat een wandeling rond Willebadessen op het programma, de Hitgenheierweg. Na het ontbijt loop ik naar het begin van de wandeling, dat wil zeggen het einde van de parkeerplaats van het hotel. Er hangt nog een beetje mist boven de weilanden wat een mooi effect geeft. De eerste stop is het Wildgehege, een klein wildpark waar verschillende soorten herten en wilde zwijnen rondlopen. Of beter gezegd, liggen.

{{< img src="img/20200922-willebadessen-0003-1.jpg" >}}

Via een waterbron loopt het pad verder naar het einde van het vlinderpad. Helaas zijn de vlinders niet meer thuis maar dat is ook niet zo verwonderlijk aangezien de meeste bloemen al uitgebloeid zijn. Ook het kalksteen gebied, wat 's zomers vol staat met bloemen, ziet er nogal dor uit. Maar het uitzicht vanaf het pad op Willebadessen is erg mooi. Zelfs het hotel is goed te zien.

{{< img src="img/20200922-willebadessen-0060-1.jpg" >}}

Op een bankje langs het pad neem ik een pauze en wordt hierbij getrakteerd op een schouwspel van jagende roofvogels en eksters die daar geen prijs op stellen. Na dit alles loop ik verder en kom uiteindelijk bij het begin van het vlinderpad uit. Vanaf hier loopt de wandeling door Willebadessen met als eerste stop de St. Vitus kapel. Mooi gelegen op een kleine heuvel met een mooie bomenlaan er naar toe.

{{< img src="img/20200922-willebadessen-0073-1.jpg" >}}

Omdat het volgende deel van de wandeling is afgesloten moet ik een stukje omlopen. Via het oude klooster en sculptuurpark kom ik weer op de route terecht. Bij een mooi bankje is het tijd voor de lunch. Onder het spoorviaduct door en dan nog een klein stukje tot ik weer terug ben bij het hotel.

{{< komoot id="263466352" >}}

{{< folder-gallery src="img" >}}