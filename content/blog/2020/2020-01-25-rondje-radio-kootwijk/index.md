---
title: "Rondje Radio Kootwijk"
date: "2020-01-25"
author: "Kees de Bruin"
description: "Architectuur uit een niet-zo-ver verleden"
categories:
    - "wandelen"
tags:
    - "anwb"
    - "radio kootwijk"
images:
- src: "img/20200124-radio-kootwijk-0039-1.jpg"
---

De weersverwachtingen zijn gunstig (een beetje mistig met wat zon) maar als ik 's ochtends in de auto stap is het een beetje aan het miezeren en ook behoorlijk mistig. Onderweg naar Hoog Buurlo moet ik continue de ruitenwissers aan maar eenmaal op de parkeerplaats valt het allemaal erg mee. Tijd voor de [ANWB wandeling Rondje Radio Kootwijk](https://www.anwb.nl/wandelen/routes/rondje-radio-kootwijk).

Het is heerlijk rustig tijdens het eerste deel van de wandeling; er is gewoon niemand te zien. Wel zie ik veel sporen van wild en hoor ik de wilde zwijnen tussen het hogere gras en de heide op zoek naar eten. Maar ze laten zich niet zien.

Pas bij Radio Kootwijk zie ik de eerste mensen rondlopen. Ze zijn druk met de aanleg van een of andere kabel. Vrijwilligers van Staatsbosbeheer zijn ook bezig om de boel op orde te brengen voor de komende bezoekersdag.

Het sombere weer past goed bij de betonnen kolos van het zendgebouw. Helaas niet toegankelijk dus moet ik het maar vanaf de buitenkant bewonderen; zelfs de achterkant van het gebouw ziet er erg mooi uit.

Na een korte stop ga ik weer verder en hierbij heb je nog een mooi uitzicht op het gebouw van een afstandje waarna het nog een paar kilometer is tot ik alweer bij de parkeerplaats ben. Hier even lunchen en dan weer terug naar Amersfoort.

{{< folder-gallery src="img" >}}