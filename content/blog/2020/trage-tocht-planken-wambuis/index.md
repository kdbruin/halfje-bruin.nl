---
author: "Kees de Bruin"
title: "Trage Tocht Planken Wambuis"
date: 2020-05-27
description: "Een wandeling door natuurgebied Planken Wambuis"
categories:
    - "wandelen"
tags:
    - "trage tocht"
    - "planken wambuis"
    - "natuurmonumenten"
featured: "20200527-planken-wambuis-0038-1.jpg"
---

Vandaag een wandeling gedaan welke al langere tijd op de planning stond: de [Trage Tocht Planken Wambuis](https://www.wandelzoekpagina.nl/wandeling/trage-tocht-planken-wambuis/17467/), een wandeling van 14 kilometer door het natuurgebied Planken Wambuis. Lekker vroeg op pad en hoewel later dan ik van plan was sta ik rond 8 uur bij het alternatieve beginpunt van de wandeling. Het is nog niet al te warm en hier en daar is het nog een beetje heiig.

<!--more-->

{{< img src="20200527-planken-wambuis-0008-1.jpg" >}}

Al snel gaat de route het weiland in en na zo'n anderhalve kilometer stap je vanuit het heideveld een oude beukenlaan op. De dubbele rijen beuken aan weerszijden zijn zeer indrukwekkend en de laan gaat zeker een kilometer door voordat je in een wat gevarieerder bos terecht komt.

De route gaat verder langs een zeer groot rustgebied en onderweg is er genoeg te zien en te horen. Ik zie wilde zwijnen met biggetjes rondscharrelen, de meikevers vliegen door de lucht en ook de koekoek laat zich zien en horen. Daarnaast laten ook de andere vogels zich duidelijk horen. Uiteindelijk kom je uit bij Theehuis Mossel waar de route weer richting het startpunt gaat.

{{< img src="20200527-planken-wambuis-0021-1.jpg" >}}

De zon begint zich steeds meer te laten zien en het is dan ook erg fijn dat de route nu voornamelijk door bos gaat zodat je lekker in de schaduw kunt lopen. Hier laat zich ook nog een hertje zien maar die gaat er toch wel rap vandoor als ik wat dichterbij kom.

Na een klein open stuk heide volgt er weer een lange beukenlaan tot de parkeerplaats bij het officiÃ«le startpunt van de wandeling. Vanaf hier is het nog zo'n 3 kilometer tot waar de auto staat. Eerst nog een stuk door het bos tot ik weer bij een beukenlaan kom. Deze wordt halverwege "bewaakt" door een kudde runderen en paarden maar zolang je geen onverwachte bewegingen maakt, kun je zonder problemen doorlopen.

{{< img src="20200527-planken-wambuis-0045-1.jpg" >}}

Net voor de einde van de wandeling is er nog een mooi uitzichtpunt. Genietend van m'n lunch komt een stier op z'n gemak aanlopen en gaat net achter het muurtje staan waar ik zit te eten. En dan zie je pas hoe groot zo'n dier eigenlijk is. Voor mij de hoogste tijd om maar de wandeling af te ronden en 10 minuten later sta ik weer bij de auto.

{{< folder-gallery src="." >}}