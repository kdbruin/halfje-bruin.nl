---
title: "Wandelen in Bloeidaal"
date: "2020-05-17"
author: "Kees de Bruin"
description: "Struinen in de kom van de A1 en A28"
categories:
    - "wandelen"
tags:
    - "bloeidaal"
images:
- src: "img/20200517-bloeidaal-0013-1.jpg"
---

Het is alweer enige tijd geleden dat ik een wandeling heb gemaakt door Bloeidaal, een klein natuurgebied bij Amersfoort. Het is nog redelijk vroeg als ik op de fiets stap en naar Bloeidaal fiets. Onderweg lekker rustig maar bij de kleine parkeerplaats staan er toch al een aantal fietsen. Fiets op slot, camera erbij en dan op weg voor een rondje door het gebied.

De bloemen staan vol in bloei en af en toe kom ik een andere wandelaar tegen die meestal met een grote boog om me heen lopen. Zal wel iets met Covid-19 te maken hebben. Maar er zijn gelukkig toch nog mensen die niet geheel angstig zijn geworden en nog een praatje durven maken.

Een leuk gesprek met een vogelaar die bij De Schammer (het andere natuurgebied gelegen naast Bloeidaal) een lepelaar en nog wat andere leuke vogels had gezien. Hij had alleen geen geluk met de ijsvogel terwijl die daar toch vaak wordt gezien.

Na een uur of twee heb ik het rondje weer gemaakt en stap ik op de fiets op weg naar huis. Ondanks dat het maar een klein rondje is blijft het toch elke keer weer een verrassing wat (en wie) er te zien is.

{{< folder-gallery src="img" >}}