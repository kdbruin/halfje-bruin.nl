---
author: "Kees de Bruin"
title: "Het Speuldepad"
date: "2020-09-04"
description: ""
categories:
    - "wandelen"
tags:
    - "klompenpad"
    - "speuldepad"
    - "staverden"
    - "speuld"
    - "leuvenum"
images:
- src: "img/20200904-speuldepad-0077-1.jpg"
---

Vandaag maar weer de wandelschoenen aangetrokken voor één van de meer recente klompenpaden: [het Speuldepad](https://klompenpaden.nl/klompenpad/speuldepad/). Delen van het pad heb ik al eens gelopen als onderdeel van een andere wandeling maar het deel over het Speulderveld, de Ermelosche Heide en Leuvenumsche Veld is voor mij nog onbekend terrein. Rond een uur of 8 stap ik in de auto op weg naar Landgoed Staverden waar de wandeling begint. De parkeerplaats is nog leeg als ik even na half 9 de auto parkeer. Met de camera paraat kan ik dan aan de wandeling beginnen.

{{< columns >}}
    {{< img column="two" src="img/20200904-speuldepad-0006-1.jpg" >}}
    {{< img column="two" src="img/20200904-speuldepad-0014-1.jpg" >}}
{{< /columns >}}

Vanaf de parkeerplaats loop ik vrijwel direct het bos in en na bijna 3 kilometer loop ik het bos weer uit en steek de provinciale weg over naar het Speulderveld. Ook hier staat er nog wel een hoop heide in bloei maar er staat ook heel veel gras tussen. Blijkbaar wordt dit gebied niet door schapen begraasd zoals bij de Ermelosche Heide. Maar hoe meer je richting Speuld loopt is er meer bloeiende heide te zien. Nog even een goed gesprek met een mede-fotograaf ga ik weer verder met de wandeling.

{{< img src="img/20200904-speuldepad-0024-1.jpg" >}}

Na het Speulderveld loopt het pad langs een aantal boerderijen en weilanden tot in het plaatsje Speuld. Hier een klein stukje fietspad voordat het pad weer het bos in duikt op weg naar de Ermelosche Heide. Hier kom ik een aantal andere wandelaars tegen maar verder blijft het heerlijk stil op het gekwetter van de vogels na. Bij de Ermelosche Heide staat er nog veel van de heide in bloei maar ook hier zie je toch al veel plekken waar de heide is uitgebloeid. Het trekt toch nog veel mensen want op een klein stukje kom ik er toch een stuk of 10 tegen.

{{< columns >}}
    {{< column two >}}
        {{< figure caption="Ermelosche Heide" src="img/20200904-speuldepad-0060-1.jpg" >}}
    {{< /column >}}
    {{< column two >}}
        {{< figure caption="Leuvenumsche Veld" src="img/20200904-speuldepad-0076-1.jpg" >}}
    {{< /column >}}
{{< /columns >}}

Ik steek weer de provinciale weg over en loop dan het Leuvenumsche Veld op. De dichtheid van de heide is hier een stuk minder en de heide is voor een groot deel ook al uitgebloeid. Maar ondanks dit geeft het roestbruine van de uitgebloeide heide toch een mooi plaatje als de zon er op schijnt. Na het open veld loop ik het bos in en volg dit pad helemaal tot Leuvenum. Hier maakt het pad een rare kronkel door het bos maar uiteindelijk kom ik weer in bekend gebied terecht. Het pad loopt langs en door het bos tot ik weer terug ben bij het kasteel van Staverden ben.

{{< columns >}}
    {{< img column="two" src="img/20200904-speuldepad-0080-1.jpg" >}}
    {{< img column="two" src="img/20200904-speuldepad-0081-1.jpg" >}}
{{< /columns >}}

Hier maar eerst even lunchen om daarna de laatste meters naar de parkeerplaats te lopen. Het kasteel zelf staat niet meer in de steigers zoals de vorige keer waardoor ik nu wat betere foto's van het kasteel kan nemen. Via de kasteeltuin loop ik verder om uiteindelijk weer bij de parkeerplaats te eindigen. Met 16 kilometer is het weer een hele mooie wandeling geworden.

{{< img src="img/20200904-speuldepad-0091-1.jpg" >}}

{{< komoot id="251300158" >}}

{{< folder-gallery src="img" >}}