---
author: "Kees de Bruin"
title: "Den Treek Henschoten"
date: "2020-10-19"
description: "Wandelen door bos en heidevelden"
categories:
    - "wandelen"
tags:
    - "den treek henschoten"
images:
- src: "img/20201019-den-treek-henschoten-0080-1.jpg"
---

Omdat door de aangescherpte Covid-19 maatregelen de SNP wandeling van zaterdag niet is doorgegaan moet ik zelf maar weer wat verzinnen maar wel een beetje dicht bij huis. De keuze is uiteindelijk gevallen op het gebied Den Treek Henschoten en aangezien het herfstvakantie is betekend dat extra drukte. Dus in plaats van het weekend maar op deze iets grauwere maandag op pad. Ik stap op de fiets naar de parkeerplaats aan de Dodenweg waar het nog redelijk rustig is. Fiets op slot en dan op pad.

{{< img src="img/20201019-den-treek-henschoten-0016-1.jpg" >}}

De route komt als eerste bij de vogelplas uit. Hier maak ik een praatje met een andere wandelaar en hij vertelt me dat er hier een aantal [Carolina eenden](https://nl.wikipedia.org/wiki/Carolina-eend) zitten. In de verte zitten inderdaad een aantal eenden maar ook met de telelens zitten ze nog te ver weg om er een mooie foto van te maken.

{{< columns >}}
    {{< img column="two" src="img/20201019-den-treek-henschoten-0041-1.jpg" >}}
    {{< img column="two" src="img/20201019-den-treek-henschoten-0062-1.jpg" >}}
{{< /columns >}}

Ik loop weer verder en via allerlei achteraf paadjes, ruiterpaden en mountainbike paden kom ik uiteindelijk uit bij de doorgaande weg langs het Henschotermeer. Vanaf dit punt gaat het weer terug naar af. Bij een mooi uitzichtpunt op een ander watertje is het tijd om te lunchen. Het is heerlijk rustig hier en met het gekwetter van de vogels op de achtergrond is het goed eten.

{{< img src="img/20201019-den-treek-henschoten-0078-1.jpg" >}}

Na deze pauze loop ik weer verder en het wordt merkbaar drukker. Op een van de paadjes maak ik nog even een praatje met een andere wandeler. Hij komt uit Gouda en staat hier op de camping en vertelt mij dat het gisteren een gekkenhuis was, zoals ik ook al had gedacht. Ik loop weer verder en na een stukje moerasland ben ik vlak bij De Bavoort maar helaas is dit nu gesloten dus geen thee met appeltaart vandaag.

{{< columns >}}
    {{< img column="two" src="img/20201019-den-treek-henschoten-0097-1.jpg" >}}
    {{< img column="two" src="img/20201019-den-treek-henschoten-0092-1.jpg" >}}
{{< /columns >}}

Het laatste stukje is het redelijk rustig maar als ik vlak bij de parkeerplaats ben hoor je het geschreeuw van kinderen boven alles uitkomen. Er staat een grote groep ouders met kids te wachten tot ze losgelaten mogen worden en dan ben ik toch wel blij dat de wandeling voor mij alweer achter de rug is. De parkeerplaats staat bijna vol maar gelukkig staat mijn fiets nog op dezelfde plek. Alles weer opbergen en dan rustig naar huis.

{{< komoot id="274279914" >}}

{{< folder-gallery src="img" >}}