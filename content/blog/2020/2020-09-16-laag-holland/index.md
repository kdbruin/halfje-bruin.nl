---
author: "Kees de Bruin"
title: "Laag Holland"
date: "2020-09-16"
description: "Wandelen in de omgeving van Broek in Waterland"
series:
    - ""
categories:
    - "wandelen"
tags:
    - "snp wandeling"
    - "broek in waterland"
    - "monnickendam"
images:
- src: "img/20200916-laag-holland-0022-1.jpg"
---

Omdat (verre) reizen niet gemakkelijk zijn door COVID-19 heeft SNP diverse wandeling in Nederland laten samenstellen door de reisbegeleiders en samen met Geerte heb ik mij ingeschreven voor de wandeling Laag Holland. Deze wandeling wordt begeleid door [Caroline van Ommeren](https://cvoreizen.nl), de reisbegeleider die we ook in Japan hebben gehad. De wandeling start in het schoonste dorp van Nederland: Broek in Waterland. Ruim op tijd stap ik in de auto op weg naar Broek en kan nog een mooi plekje vinden op het parkeerterrein bij de markt. Hier nog een paar lekkere snacks inslaan en dan op weg naar het startpunt: de kerk.

{{< img src="img/20200916-laag-holland-0002-1.jpg" >}}

Omdat ik vroeg ben loop ik alvast een rondje om de kerk en langzaam maar zeker komen ook de andere wandelaars eraan. Vooraf nog even met Caroline en Geerte kletsen en dan gaan we beginnen. We starten met een kopje koffie/thee in de kerk (jawel!) en een introductie van Caroline. Daarna lopen we langzaam het drop uit en de weilanden in. Het eerste stuk gaat langs een van de vele kanalen door de weilanden om vervolgens een stukje door het weiland zelf te lopen tot we bij de weg zijn. We worden hier al regelmatig door fietsers gepasseerd en dat op een woensdag. Volgens Caroline is het in de weekenden nog veel drukker, zeker met het mooie weer.

{{< img src="img/20200916-laag-holland-0053-1.jpg" >}}

Via een paar fiets/wandelpaden komen we uiteindelijk bij Monnickendam waar we rustig naar de kleine haven lopen. Hier is er de mogelijkheid voor een sanitaire stop en als de nood is geledigd lopen we verder naar recreatiegebied Hemmeland. Bij een van de standjes, waar het trouwens best druk is, stoppen we voor de lunch. Weer uitgerust lopen we verder langs de diverse strandjes en hebben bij de strandjes en later vanaf de dijk een mooi uitzicht op het eiland Marken en de skyline van Almere en Amsterdam.

{{< img src="img/20200916-laag-holland-0076-1.jpg" >}}

Via het dorpje Zuiderwoude lopen we weer terug naar Broek. We passeren hierbij mooie oude huisjes waaronder het oude Notarishuis in Broek. Terug bij de kerk nemen hier we hier nog een versnapering en wordt er nog wat nagepraat over de wandeling. Hier nemen we afscheid van een aantal wandelaars en lopen dan naar de parkeerplaats waar ik afscheid neem van Caroline en Geerte en stap dan in de auto voor de rit naar huis met weer een mooie wandeling achter de rug.

{{< komoot id="259520786" >}}

{{< folder-gallery src="img" >}}