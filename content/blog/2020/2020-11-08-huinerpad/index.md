---
author: "Kees de Bruin"
title: "Huinerpad"
date: "2020-11-08"
description: "Wandelen in het buitengebied van Putten"
categories:
    - "wandelen"
tags:
    - "klompenpad"
    - "huinerpad"
    - "putten"
    - "huinen"
images:
- src: "img/20201108-huinerpad-0025-1.jpg"
---

Het is nog vroeg als ik in de auto stap op weg naar het beginpunt van het [Huinerpad](https://klompenpaden.nl/klompenpad/huinerpad/), een wandeling door het buitengebied van Putten. De wandeling start op de parkeerplaats van het Verenigingsgebouw in Huinen en gaat al snel over een boerenerf de weilanden in.

{{< columns >}}
    {{< img column="two" src="img/20201108-huinerpad-0011-1.jpg" >}}
    {{< img column="two" src="img/20201108-huinerpad-0018-1.jpg" >}}
{{< /columns >}}

Door de heldere nacht is het behoorlijk nat maar met goede wandelschoenen is dat geen probleem. Via diverse weilanden, bosgebiedem en modderige paden kom ik in wat meer bekend terrein terecht: het Oldenallerpad. Dit pad wordt gedeeltelijk gevolgd maar uiteindelijk splitsen de beide paden zich weer en gaat het (helaas) verder over een verharde weg. Nog even een weiland door waarbij de koeien toch wel nieuwsgierig een kijkje komen nemen en je goed moet opletten waar je je voeten zet, en dan gaan we weer verder tussen de weilanden door.

{{< columns >}}
    {{< img column="three" src="img/20201108-huinerpad-0020-1.jpg" >}}
    {{< img column="three" src="img/20201108-huinerpad-0065-1.jpg" >}}
    {{< img column="three" src="img/20201108-huinerpad-0070-1.jpg" >}}
{{< /columns >}}

Het laatste deel van de wandeling gaat weer over wat meer verharde wegen maar het is lekker rustig en er is weinig verkeer. Genietend van het zonnetje loop ik rustig verder tot ik alweer terug ben bij de parkeerplaats. Even de spullen wegzetten en dan in het zonnetje eerst even lunchen voor ik weer richting huis rij.

{{< komoot id="282047999" >}}

{{< folder-gallery src="img" >}}