---
author: "Kees de Bruin"
title: "Radio Kootwijk"
date: "2020-10-03"
description: "Wandelen tussen de golven van radio en zand"
series:
    - ""
categories:
    - "wandelen"
tags:
    - "snp wandeling"
    - "radio kootwijk"
    - "kootwijkerzand"
    - "hoog buurlose heide"
images:
- src: "img/20201003-radio-kootwijk-0031-1.jpg"
---

Vandaag alweer de tweede SNP wandeling en ditmaal wandelen we rond Radio Kootwijk. Even voor 9 uur pik ik Geerte op bij het station en rijden dan rustig naar de parkeerplaats bij de Hoog Buurlose Heide. We zijn ruim op tijd en het is dan even wachten tot iedereen er is. De gids van vandaag is Paul en hij vertelt voor vertrek al het een en ander over het gebied en Radio Kootwijk in het bijzonder. Het is een grauwe dag en helaas is er ook nog een kans op wat regen, vooral tegen het einde van de middag is de voorspelling redelijk ongunstig voor ons.

{{< img src="img/20201003-radio-kootwijk-0007-1.jpg" >}}

Als we nog maar een minuut of 5 onderweg zijn begint het al licht te spetteren. Net te veel om de regenjas uit te laten dus de eerste verkleedpartij van de dag is een feit. Gelukkig duurt het niet te lang en even later gaat de jas alweer uit. We lopen over de uitgebloeide heidevelden op het gemak richting Radio Kootwijk. Onderweg lopen we langs een aantal voormalige zendgebouwen waarvan de een in een wat betere staat is dan de andere. Via de oude werkplaats (nu een theaterruimte) en de watertoren komen we bij het café. Hier kunnen we rustig een kopje thee of koffie drinken met een stuk heerlijke appeltaart.

{{< columns >}}
{{< img column="two" src="img/20201003-radio-kootwijk-0016-1.jpg" >}}
{{< img column="two" src="img/20201003-radio-kootwijk-0033-1.jpg" >}}
{{< /columns >}}

Na de pauze lopen we langs het oude treinstation, gebruikt voor de aanvoer van alle materialen. En dan komen we bij hoofdgebouw A, de kathedraal. Het is en blijft een markant gebouw zeker met dit grauwe weer. Na de nodige uitleg lopen we verder richting het Kootwijkerzand. Hier merk je hoeveel invloed een overvloed aan onder andere CO<sub>2</sub> doet in de natuur: er groeit namelijk van alles wat je niet zou verwachten, waaronder veel mos dat zorgt voor een afsluitende toplaag. Hierdoor kan het zand steeds minder vrij bewegen.

{{< columns >}}
{{< img column="two" src="img/20201003-radio-kootwijk-0043-1.jpg" >}}
{{< img column="two" src="img/20201003-radio-kootwijk-0050-1.jpg" >}}
{{< /columns >}}

Na wat geploeter door het mulle zand stoppen we bij een mooie heuvel waar we een beetje uit de wind kunnen lunchen. Helaas begint het ook weer een beetje te spetteren dus de regenjas maar weer aan als we weer verder gaan. We gaan eerst een stukje off-road dwars over om dan weer in het bosrijke deel uit te komen. We lopen rustig verder en zien de herder met z'n kudde schapen druk aan met z'n telefoon en lopen dan het dorp Radio Kootwijk in. Hier staan nog de oude huisjes en we stoppen even bij het monument ter nagedachtenis van de eerste verbinding met Bandung in het voormalig Nederlands Indië.

Het begint nu wat meer te regenen maar gelukkig lopen we het laatste stuk voornamelijk onder de bomen maar ook daar komt af en toe behoorlijk wat water uit vallen. Tegen 4 uur zijn we weer terug bij de parkeerplaats en nemen we afscheid van de groep en zetten de spullen weer in de auto. Als we weg willen rijden begint het ineens behoorlijk te plenzen dus dat was een perfecte timing. In de regen rijden we weer terug naar Amersfoort en hebben we weer een geslaagde wandeling achter de rug.

{{< komoot id="268099695" >}}

{{< folder-gallery src="img" >}}