---
author: "Kees de Bruin"
title: "Trage Tocht Soest"
date: "2020-10-31"
description: "Een wandeling door bos en zand"
categories:
    - "wandelen"
tags:
    - "trage tocht"
    - "landgoed de paltz"
    - "korte duinen"
    - "lange duinen"
    - "soest"
images:
- src: "img/20201031-trage-toch-soest-0161-1.jpg"
---

Vandaag weer vroeg op pad richting het Nationaal Militair Museum om vandaar de [Trage Tocht Soest](https://www.wandelzoekpagina.nl/wandeling/trage-tocht-soest/18802/) te lopen. Het is wat meer bewolkt dan opgegeven maar het is nog heerlijk rustig als ik vanaf de parkeerplaats naar het (voor mij) startpunt van de route loop.

{{< columns >}}
    {{< img column="two" src="img/20201031-trage-toch-soest-0015-1.jpg" >}}
    {{< img column="two" src="img/20201031-trage-toch-soest-0008-1.jpg" >}}
{{< /columns >}}

Ik loop via een smal pad door de bossen van landgoed De Paltz en je struikelt al direct over de paddestoelen. Heel anders dan vorige week. Na het oversteken van de provinciale weg loop ik weer het bos in richting de Vlasakkers. Hier loopt het pad via leuke paden kris kras door het bos en over verschillende kleine heidevelden. Uiteindelijk kom ik uit bij het fietspad langs de Vlasakkers welke uiteindelijk via een tunnel onder het spoor door uitkomt op het doorgaande fietspad tussen Amersfoort en Den Dolder.

{{< columns >}}
    {{< img column="two" src="img/20201031-trage-toch-soest-0018-1.jpg" >}}
    {{< img column="two" src="img/20201031-trage-toch-soest-0041-1.jpg" >}}
{{< /columns >}}

Hier ga ik rechtdoor het Monnikenbos in om uiteindelijk bij de Korte Duinen uit te komen. Het pad loopt verder over de zandwal langs de duinen en hier is het behoorlijk druk met (hard)lopers maar uiteindelijk kom ik aan de andere kant van de Korte Duinen uit en neem hier even een korte pauze. Vanaf de Korte Duinen ga ik op weg naar de Lange Duinen. Bij de parkeerplaats is het behoorlijk druk maar als ik eenmaal de Lange Duinen oploop valt het gelukkig behoorlijk mee.

{{< columns >}}
    {{< img column="two" src="img/20201031-trage-toch-soest-0049-1.jpg" >}}
    {{< img column="two" src="img/20201031-trage-toch-soest-0091-1.jpg" >}}
{{< /columns >}}

Dwars over de Lange Duinen en dan een klein stukje door het bos om weer bij het spoor uit te komen. Na het spoor loop ik al snel langs landgoed De Paltz en bij de toegangspoort loop ik het landgoed op. Hoewel de route al snel afbuigt weer terug naar het startpunt loop ik nog een rondje over het landgoed. Hoewel de meeste gebouwen niet toegankelijk zijn en verscholen staan tussen de bomen, is het Herman van Veen Arts Center wel open. Hoewel ik niet naar binnen ga, is er rondom genoeg te zien.

{{< img src="img/20201031-trage-toch-soest-0138-1.jpg" >}}

Via een mooie beukenlaan loop ik weer terug naar de hoofdweg om vervolgens richting het startpunt te lopen. Vanaf hier weer terug naar de parkeerplaats en dan zit de wandeling er alweer op. Op een bankje bij het museum is het tijd om bij te komen en te lunchen. Helaas begint de zon nu steeds vaker door de bewolking te breken. Lekker met de lunch maar het had ook tijdens het wandelen wel prettig geweest.

{{< komoot id="278628431" >}}

{{< folder-gallery src="img" >}}