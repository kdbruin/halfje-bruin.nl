---
author: "Kees de Bruin"
title: "Rondje Kaapse Bossen"
date: "2021-08-08"
description: "Wandelen door de Kaapse Bossen tussen Maarn en Doorn"
series:
    - "Heuvelrug Wandelvierdaagse"
categories:
    - "wandelen"
tags:
    - "maarn"
    - "kaapse bossen"
    - "de zanderij"
    - "landgoed huis te maarn"
    - "utrechtse heuvelrug"
    - "heuvelrug wandelvierdaagse"
images:
- src: "img/20210808-kaapse-bossen-0021-1.jpg"
---

De regen komt met bakken uit de lucht als ik m'n bed uit stap. Maar de voorspelling is dat het na een uur of negen droog moet zijn dus daar moeten we maar op vertrouwen. Inderdaad, als ik even voor negen uur naar de auto loop is het droog. Er is weinig verkeer en ik ben dan ook mooi op tijd in Maarn bij het station waar ik met Geerte heb afgesproken voor de tweede etappe van de Heuvelrug Wandelvierdaagse.

{{< columns >}}
{{< img column="two" src="img/20210808-kaapse-bossen-0001-1.jpg" >}}
{{< img column="two" src="img/20210808-kaapse-bossen-0007-1.jpg" >}}
{{< /columns >}}

Als Geerte er is, lopen we rustig richting De Zanderij met z'n bijzondere zwerfsteneneiland. De Zanderij is ontstaan door de afgraving van zand dat vervolgens werd gebruikt bij de aanleg van het spoor. Tijdens het afgraven werden vele stenen gevonden (voornamelijk uit ScandinaviÃ«, maar ook uit het zuiden van Europa) die hier gedeponeerd zijn tijdens de ijstijd. We lopen om het water heen en komen uiteindelijk bij een trap uit met 170 treden. Ik heb ze niet geteld maar het zal best kloppen.

{{< columns >}}
{{< img column="two" src="img/20210808-kaapse-bossen-0011-1.jpg" >}}
{{< img column="two" src="img/20210808-kaapse-bossen-0018-1.jpg" >}}
{{< /columns >}}

De route gaat verder door landgoed Den Treek met voornamelijk bospaden maar ook een stukje door een kleine zandverstuiving. Uiteindelijk komen we bij de provinciale weg uit en steken deze over en lopen dan de Kaapse Bossen in. Een rustig maar erg drassig pad brengt ons bij Huis Te Maarn, een markant gebouw waar we helaas niet echt dichtbij kunnen komen. De route gaat om het landgoed heen om daarna af te buigen naar Chalet Sint Helenaheuvel waar we een welverdiende pauze nemen met een heerlijk gebakje om de verbruikte energie weer aan te vullen.

Na deze pauze lopen we nog een stukje verder richting Doorn om daarna weer af te buigen richting Maarn. Het is op dit gedeelte van de route door de Kaapse Bossen een stuk drukker dan op de andere delen maar het is nog steeds geen file lopen. We lopen langs de De Kaap, de uitkijktoren maar deze laten we letterlijk links liggen. Vanaf hier wordt het weer een stuk rustiger en via mooie bospaden lopen we verder richting Maarn.

{{< img src="img/20210808-kaapse-bossen-0034-1.jpg" >}}

Eenmaal in Maarn gaat de route langs een paar hele leuke huisjes (helaas buiten budget) en uiteindelijk zijn we weer terug bij het station en hebben we er weer bijna 20 kilometer opzitten. Nog even bijkomen en dan nemen we weer afscheid van elkaar. Ik loop rustig naar de auto en geniet nog even na van weer een hele mooie wandeling.

{{< komoot id="446395298" >}}

{{< folder-gallery src="img" >}}