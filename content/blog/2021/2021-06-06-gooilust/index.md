---
author: "Kees de Bruin"
title: "Buitenplaats Gooilust"
date: "2021-06-06"
description: "Bloeiende rododendrons bij buitenplaats Gooilust"
categories:
    - "wandelen"
tags:
    - "natuurmonumenten"
    - "gooilust"
    - "jagtlust"
    - "rododendrons"
    - "bloei"
images:
- src: "img/20210606-gooilust-0040-1.jpg"
---

Drie keer is scheepsrecht en met het mooie weer van de laatste week moeten de rododendrons nu toch wel in bloei staan. Om niet weer het hele rondje te hoeven lopen spreek ik met Geerte af bij de parkeerplaats van de begraafplaats aan de Beresteinseweg in 's-Graveland. Vanaf hier is het maar een kort stukje naar de ingang van [buitenplaats Gooilust](https://www.natuurmonumenten.nl/natuurgebieden/gooilust). Ondanks het vroege uur zijn er toch al redelijk wat mensen op de been of fiets.

{{< columns >}}
    {{< img column="two" src="img/20210606-gooilust-0007-1.jpg" >}}
    {{< img column="two" src="img/20210606-gooilust-0009-1.jpg" >}}
{{< /columns >}}

We lopen op ons gemak naar de ingang en volgen daar weer de route van de eerste wandeling. Ten opzichte van de eerste wandeling is alles veel groener en staan de bomen vol in blad. Na een stukje lopen komen we de eerste bloeiende rododendrons al tegen. Deze staan redelijk in de schaduw dus dat is een goed teken. We lopen rustig de route om het landhuis heen en ook hier staan verschillende kleuren rododendrons in volle bloei.

{{< columns >}}
    {{< img column="two" src="img/20210606-gooilust-0017-1.jpg" >}}
    {{< img column="two" src="img/20210606-gooilust-0029-1.jpg" >}}
{{< /columns >}}

Helaas is de siertuin vandaag gesloten dus lopen we rustig richting de rododendronvallei. Hierbij passeren we ook weer de nodige bloeiende struiken maar bij de vallei is het pas echt genieten van al de verschillende kleuren rododendrons en andere bomen, struiken en planten. Ook de geur van de bloemen is erg aangenaam en op het gemak lopen we tussen de struiken door.

{{< columns >}}
    {{< img column="two" src="img/20210606-gooilust-0052-1.jpg" >}}
    {{< img column="two" src="img/20210606-gooilust-0055-1.jpg" >}}
{{< /columns >}}

Het laatste stuk van de route loopt langs het water waar er niet zoveel struiken staan maar het is hier wel lekker rustig. Weer terug bij de ingang steken we schuin over het Corversbos in. Via bekende en onbekende paden lopen we richting buitenplaats [Jagtlust](https://www.natuurmonumenten.nl/natuurgebieden/jagtlust). Ook hier staat alles mooi in bloei en is het dan ook een prima plek voor een pauze.

Na de pauze kijken we nog even of de moestuin open is, maar ook hier zit de poort dicht. We lopen op het gemak weer terug naar de parkeerplaats en ondanks de korte afstand is het een wel heel mooie wandeling geworden. Op de parkeerplaats nemen we weer afscheid en rijdt ik op het gemak weer terug naar huis.

{{< komoot id="385859084" >}}

{{< folder-gallery src="img" >}}