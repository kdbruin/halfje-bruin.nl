---
author: "Kees de Bruin"
title: "Rond De Drentsche Aa"
date: "2021-06-25"
description: "Wandelen in het buitengebied van Anloo"
categories:
    - "wandelen"
tags:
    - "anloo"
    - "drentsche aa"
    - "anlooërdiepje"
    - "schipborgsche diep"
    - "gasterse duinen"
images:
- src: "img/20210625-drentsche-aa-0040-1.jpg"
---

Vandaag alweer de laatste dag van de vakantie en na het opruimen van het huisje en het inladen van alle spullen gaan we op weg naar Anloo om daar een andere wandeling uit het wandelboek te lopen. We parkeren bij het bezoekerscentrum van Staatsbosbeheer. Vanaf hier lopen we richting de oude Magnuskerk welke al sinds 1050 hier staat. Na een rondje om de kerk lopen we rustig tussen de weilanden door Anloo uit.

{{< columns >}}
{{< img column="two" src="img/20210625-drentsche-aa-0002-1.jpg" >}}
{{< img column="two" src="img/20210625-drentsche-aa-0005-1.jpg" >}}
{{</ columns >}}

We lopen het bos in en na enige tijd komen we het eerste hunebed van de dag tegen. We vervolgen de weg en dan wordt het wat lastiger om de route te volgen door wijzigingen in het landschap. Met een tweede kaart erbij komt het toch goed en lopen we rustig richting een moerasachtig stuk land waar we mooi even kunnen rusten op een bankje.

{{< img src="img/20210625-drentsche-aa-0015-1.jpg" >}}

De route gaat dwars door een begrazingsgebied maar de schapen staan nog in hun omheining te wachten om los te gaan. We passeren hier ook een volgend hunebed en lopen vervolgens het begrazingsgebied weer uit. Bij landgoed De Schipborg lopen we langs een klein ven omringd door rododendrons. Helaas zijn deze al uitgebloeid maar het moet wel een heel mooi gezicht zijn als ze in bloei staan.

{{< columns >}}
{{< img column="two" src="img/20210625-drentsche-aa-0033-1.jpg" >}}
{{< img column="two" src="img/20210625-drentsche-aa-0035-1.jpg" >}}
{{</ columns >}}

We lopen verder en via een kronkelpad komen we uiteindelijk bij het Schipborgsche Diep uit. Het pad gaat verder langs het water en via een brug steken we over en vervolgen we de weg aan de andere oever. Na een paar kilometer mist het klaphek dus lopen we maar verder over het fietspad wat uiteindelijk weer aansluit op de oorspronkelijke route.

{{< columns >}}
{{< img column="two" src="img/20210625-drentsche-aa-0046-1.jpg" >}}
{{< img column="two" src="img/20210625-drentsche-aa-0057-1.jpg" >}}
{{</ columns >}}

Via een vlonderpad komen we uit bij de Gasterse Duinen waar een aantal Schotse Hooglanders rustig onder een boom liggen te herkauwen. Na dit duingebied lopen we een volgend moerasachtig stuk land op en kunnen dan eindelijk het beroemde Anlooërdiepje aanschouwen. Het ziet er meer als een sloot uit en diep is het zeker niet maar we hebben het gezien. We vervolgen de route tot we weer bij Anloo zijn. Hier pakken we op een terras een late lunch en lopen dan langzaam richting de auto. Nog even de wandelschoenen omwisselen voor gewone schoenen en dan rijden we weer naar richting huis na een heerlijk weekje vakantie.

{{< komoot id="399947775" >}}

{{< folder-gallery src="img" >}}