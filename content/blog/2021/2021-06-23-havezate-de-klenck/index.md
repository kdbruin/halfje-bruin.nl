---
author: "Kees de Bruin"
title: "Havezate De Klenck"
date: "2021-06-23"
description: "Mooie wandeling in het buitengebied van Aalden"
categories:
    - "wandelen"
tags:
    - "aalden"
    - "de klenck"
    - "oosterhesselen"
images:
- src: "img/20210623-de-klenck-0034-1.jpg"
---

Dag twee van de vakantie en we zoeken het vandaag wat verder weg, namelijk het buitengebied van Aalden. We parkeren de auto op een bijna lege parkeerplaats en lopen in de richting van de drift, het oude plein van Aalden. Langs een aantal oude boerderijen en dan lopen we via een oude landweg het dorp uit. Het pad loopt tussen de akkers door en via een aantal rustige weggetjes komen we uiteindelijk bij Oosterhesselen uit.

{{< columns >}}
{{< img column="two" src="img/20210623-de-klenck-0004-1.jpg" >}}
{{< img column="two" src="img/20210623-de-klenck-0016-1.jpg" >}}
{{< /columns >}}

Bij een bankje met een mooi uitzicht nemen we een pauze voor het nuttigen van de lunch. Na deze pauze lopen we rustig verder en komen dan bij een mooi landhuis: De Klenck. Helaas kunnen we het alleen door het hek bekijken en lopen al snel weer verder. Na een stukje doorgaande weg gaan we weer verder op de landelijke weggetjes.

{{< columns >}}
{{< img column="two" src="img/20210623-de-klenck-0035-1.jpg" >}}
{{< img column="two" src="img/20210623-de-klenck-0042-1.jpg" >}}
{{< /columns >}}

Na een klein watertje geeft de route aan dat we het jaagpad langs de beek moeten volgen maar na een paar honderd meter is het steeds onduidelijker waar het pad loopt. We gaan verder door het hoge gras en komen uiteindelijk bij een afrastering uit. Gelukkig kunnen we hier met weinig moeite overheen stappen en dan is het even uitvogelen waar we precies zijn zodat we de route verder kunnen vervolgen.

{{< columns >}}
{{< img column="two" src="img/20210623-de-klenck-0044-1.jpg" >}}
{{< img column="two" src="img/20210623-de-klenck-0045-1.jpg" >}}
{{< /columns >}}

Het laatste stukje van de wandeling gaat weer door Aalden waar toch wel een paar leuke optrekjes staan. Nog even een uitstapje naar de supermarkt voor de nodige boodschappen en dan zijn we weer terug bij de auto. Ondanks dat de routebeschrijving toch al enige jaren oud was, klopte het voor het grootste gedeelte wel. Alleen het stukje langs de beek was een leuk avontuurtje.

{{< komoot id="399033321" >}}

{{< folder-gallery src="img" >}}