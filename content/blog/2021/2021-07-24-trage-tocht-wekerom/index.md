---
author: "Kees de Bruin"
title: "Trage Tocht Wekerom"
date: "2021-07-24"
description: "Wandelen over het Wekeromse Zand"
categories:
    - "wandelen"
tags:
    - "trage tocht"
    - "wekerom"
    - "wekeromse zand"
    - "landgoed de valouwe"
images:
- src: "img/20210724-wekerom-0006-1.jpg"
---

Vandaag op tijd op pad voor de [Trage Tocht Wekerom](https://www.wandelzoekpagina.nl/wandeling/trage-tocht-wekerom/15043/), een wandeling van zo'n 14 kilometer over onder andere het Wekeromse Zand en landgoed De Valouwe. De rit gaat voorspoedig tot ik weer op een doorgaande weg uitkom en de parkeerplaats dus ben voorbijgereden. Auto keren en vanaf deze kant staat er tussen de struiken wel een P-bord en kan ik na het parkeren eindelijk beginnen aan de wandeling.

{{< columns >}}
{{< img column="two" src="img/20210724-wekerom-0002-1.jpg" >}}
{{< img column="two" src="img/20210724-wekerom-0013-1.jpg" >}}
{{< /columns >}}

Vanaf de parkeerplaats loop je na nog geen kilometer al het Wekeromse Zand op. Het is even zoeken naar de juiste paaltjes maar zonder noemenswaardige omwegen bereik ik het bosgebied aan de andere kant. Hier loopt het toch een stuk prettiger en met een kleine uitstap naar de wildobservatiepost kom ik uiteindelijk weer bij het Wekeromse Zand uit. De route gaat nu langs de rand maar het mulle zand maakt het nog steeds wat zwaarder qua lopen.

{{< columns >}}
{{< img column="two" src="img/20210724-wekerom-0028-1.jpg" >}}
{{< img column="two" src="img/20210724-wekerom-0035-1.jpg" >}}
{{< /columns >}}

Ik laat het zand achter mij en ga verder over beter begaanbare paden en weggetjes langs akkers en door het bos. Bij landgoed De Valouwe is het tijd voor een pauze om weer op adem te komen. De route gaat verder over statige bomenlanen maar ook minder begaanbare paden. Uiteindelijk laat ik het landgoed weer achter mij en duik ik weer het bos in. Hier wordt het goed opletten met de vele zijpaden en ik moet dan ook een paar keer een stukje terug.

{{< columns >}}
{{< img column="two" src="img/20210724-wekerom-0044-1.jpg" >}}
{{< img column="two" src="img/20210724-wekerom-0052-1.jpg" >}}
{{< /columns >}}

Als ik eenmaal het bos uit ben, is het nog een klein stukje naar de parkeerplaats. Als ik daar weer ben, is het een stuk drukker geworden met het aantal auto's. Eerst nog even wat eten en dan kan ik op het gemak weer terug naar huis rijden.

{{< komoot id="429989156" >}}

{{< folder-gallery src="img" >}}