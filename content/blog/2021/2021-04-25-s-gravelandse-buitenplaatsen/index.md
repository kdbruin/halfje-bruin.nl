---
author: "Kees de Bruin"
title: "'s-Gravelandse Buitenplaatsen"
date: "2021-04-25"
description: "Een wandeling langs de oude buitenplaatsen uit de gouden eeuw."
categories:
    - "wandelen"
tags:
    - "natuurmonumenten"
    - "'s-graveland"
    - "boekesteyn"
    - "schaep en burgh"
    - "bantam"
    - "hilverbeek"
    - "spanderswoud"
    - "land en bosch"
    - "jagtlust"
    - "gooilust"
images:
- src: "img/20210425-'s-graveland-0004-1.jpg"
---

Vandaag loop ik samen met Geerte de wandeling ['s-Gravelandse Buitenplaatsen](https://www.natuurmonumenten.nl/natuurgebieden/boekesteyn/route/wandelroute-s-gravelandse-buitenplaatsen) van Natuurmonumenten. Naast de mooie landhuizen kun je in de lente ook genieten van de bloemenpracht rond de huizen. Vooral de vele rododendrons bieden een scala aan kleuren. Na een rustige rit zet ik m'n auto op een nog bijna lege parkeerplaats en loop dan naar het startpunt van de wandeling, het bezoekerscentrum van Natuurmonumenten. Hier staat Geerte al te wachten en gaan we op weg.

De route is gemarkeerd met gele pijlen en is gemakkelijk te volgen. We lopen eerst langs Boekensteyn waar we de eerste rododendrons al zien staan maar deze staan nog in knop. We vervolgen het pad langs landhuis Schaep en Burgh en komen uiteindelijk bij een dicht hek te staan. Vanwege de drukte is een deel van de route afgesloten waardoor we een klein stukje terug moeten lopen. Ondertussen kunnen we wel genieten van een aantal reeÃ«n in een van de open weides.

{{< img src="img/20210425-'s-graveland-0009-1.jpg" >}}

Via Bantam komen we uiteindelijk bij landgoed Hilverbeek. Hier lopen we langs de oude moestuin welke nu als wijngaard wordt gebruikt. Na het oversteken van de doorgaande weg lopen we verder over landgoed Schoonoord om vervolgens de bossen van buitenplaats Land en Bosch in te lopen. En ondertussen hebben we al veel rododendrons gezien maar slechts enkele hiervan staan in bloei.

{{< columns >}}
    {{< img column="two" src="img/20210425-'s-graveland-0010-1.jpg" >}}
    {{< img column="two" src="img/20210425-'s-graveland-0016-1.jpg" >}}
{{< /columns >}}

Bij landgoed Jagtlust houden we even pauze om wat lekkers te eten. We vervolgen de wandeling om uiteindelijk ook de laatste buitenplaats op te lopen: Gooilust. Hier slingert het pad zich over het landgoed langs de verschillende facetten van de buitenplaats: het rondeel met z'n mooie beukenbomen, het Sterrenbos met de mooie vijver, het landhuis en de siertuin (helaas gesloten). Via de rododendronvallei lopen we naar de andere kant van de buitenplaats. Ook hier staan slechts enkele struiken in bloei.

{{< img src="img/20210425-'s-graveland-0022-1.jpg" >}}

Uiteindelijk lopen we via het Corversbos weer terug naar het beginpunt. Hierbij lopen we helaas wel vaak dezelfde paden terug. Bij een bankje nemen we de tijd voor de lunch om uiteindelijk na ruim 18 kilometer weer terug te zijn bij het bezoekerscentrum. Lekker in het zonnetje kunnen we een beetje op adem komen om daarna weer op huis aan te gaan.

{{< komoot id="354874594" >}}

{{< folder-gallery src="img" >}}