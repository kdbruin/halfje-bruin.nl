---
author: "Kees de Bruin"
title: "Trage Tocht Achterveld"
date: "2021-05-23"
description: ""
categories:
    - "wandelen"
tags:
    - "trage tocht"
    - "achterveld"
    - "modderbeek"
    - "barneveldse beek"
    - "klein bylaer"
    - "het paradijs"
    - "gelderse vallei"
images:
- src: "img/20210523-achterveld-0004-1.jpg"
---

Deze Eerste Pinksterdag zijn de weersverwachtingen redelijk goed met slechts af en toe een bui. Dus tijd om weer eens te gaan wandelen. De keuze is gevallen op de [Trage Tocht Achterveld](https://www.wandelzoekpagina.nl/wandeling/trage-tocht-achterveld/19006/). Rond een uur of 10 wordt ik opgepikt door Geerte en rijden we naar Achterveld waar we de auto bij het startpunt parkeren. Met een lekker zonnetje kunnen we aan de wandeling beginnen.

{{< img src="img/20210523-achterveld-0001-1.jpg" >}}

We lopen een klein stukje door Achterveld om daarna de Hessenweg over te steken richting de Modderbeek. Deze volgen we een stukje en lopen daarna weer terug richting Achterveld maar buigen af richting het buitengebied. Via landelijke weggetjes en de Gelderse Vallei Trail lopen we rustig richting de Barneveldse Beek. Via een paar bruggetjes lopen we zo Het Paradijs in. De regen van de afgelopen dagen is duidelijk zichtbaar in de vele plassen en drassige stukken. We passeren de ingang naar landgoed Groot Bylaer en lopen door een verscheidenheid aan landschapjes richting de Kleine Barneveldse Beek.

{{< img src="img/20210523-achterveld-0021-1.jpg" >}}

We stoppen bij een bankje voor de lunch en lopen daarna door naar landgoed Klein Bylaer waar het pad over de heide moet met zorg gelopen worden om niet tot de enkels in de modder weg te zakken. Uiteindelijk gaat de route weer richting Groot Bylaer en de Barneveldse Beek. We lopen rustig langs de beek maar uiteindelijk buigen we af richting Achterveld. Na iets meer als 13 kilometer zijn we weer terug bij de auto. Het is een hele mooie wandeling geworden die zeker nog een keer gelopen gaat worden.

{{< komoot id="373801587" >}}

{{< folder-gallery src="img" >}}