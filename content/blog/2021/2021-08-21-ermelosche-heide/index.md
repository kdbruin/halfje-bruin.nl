---
author: "Kees de Bruin"
title: "Zonsopkomst bij de Ermelosche Heide"
date: "2021-08-21"
description: "Zonsopkomst, bloeiende heide, mist..."
categories:
    - "fotografie"
tags:
    - "heide"
    - "bloeiende heide"
    - "ermelosche heide"
    - "schaapskooi"
    - "zonsopkomst"
images:
- src: "img/20210821-ermelosche-heide-0021-1.jpg"
---

Vandaag gaat de wekker ruim voor zonsopkomst en na een blik naar buiten gaan we er vandaag maar voor: bloeiende heide op de foto zetten bij een (hopelijk) mooie zonsopkomst. De fototas staat al klaar en tegen kwart voor zes stap ik in de auto op weg naar de Ermelosche Heide. Het is lekker rustig op de weg en rond kwart over zes zet ik de auto op de parkeerplaats. Vanaf hier loop je bijna direct de heide op.

{{< img src="img/20210821-ermelosche-heide-0006-1.jpg" >}}

De zon is nog niet boven de horizon en dat geeft een beetje kleur aan de lucht. Echter valt het met de mist erg tegen (niet veel) en is er toch redelijk wat bewolking. Maar na een minuut of tien laat de zon zich zien in een mooie strook wolkenloze lucht. Vanuit een aantal standpunten neem ik foto's van de heide met de zon erbij. Boompje erbij, door de bomen en nog wat andere shots maar na een kwartiertje is de zon alweer achter de wolken verdwenen.

{{< img src="img/20210821-ermelosche-heide-0120-1.jpg" >}}

Ondanks dat de zon niet direct schijnt, is de bewolking erg dun waardoor je wel mooi strijklicht hebt. Tussen de foto's door loop ik een rondje over de heide en spreek nog met een aantal andere fotografen die soms toch behoorlijke afstanden rijden om de heide te kunnen fotograferen. Na bijna 2 uur is m'n rondje gelopen en sta ik weer bij de auto met (hopelijk) toch weer een paar mooie foto's maar dat mogen jullie zelf bepalen.

{{< folder-gallery src="img" >}}