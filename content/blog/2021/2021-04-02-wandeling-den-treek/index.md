---
author: "Kees de Bruin"
title: "Wandeling Den Treek"
date: "2021-04-02"
description: "Een mooie wandeling vanuit Maarn door Landgoed Den Treek"
series:
    - "Heuvelrug Wandelvierdaagse"
categories:
    - "wandelen"
tags:
    - "maarn"
    - "den treek"
    - "heuvelrug"
    - "heuvelrug wandelvierdaagse"
images:
- src: "img/20210402-den-treek-0020-1.jpg"
---

Op deze mooie zonnige vrijdag lopen we de eerste etappe van de Heuvelrug Natuurwandelvierdaagse. We hebben afgesproken bij het 5 Meiplein in Maarn en loop vanaf de parkeerplaats wat verderop weer terug naar het plein en als de trein dan Geerte ook heeft gebracht, starten we met de wandeling. Al snel lopen we Maarn uit en komen we in het buitengebied.

{{< img src="img/20210402-den-treek-0003-1.jpg" >}}

Het is voor mij redelijk bekend terrein maar dat maakt het er niet minder om. We lopen langs het Henschotermeer en steken dan de provinciale weg over om uiteindelijk bij een mooi uitzichtpunt even een korte pauze te houden. Vanaf hier hebben we een mooi uitzicht op een klein meertje, de Veenplas.

{{< columns >}}
    {{< img column="two" src="img/20210402-den-treek-0004-1.jpg" >}}
    {{< img column="two" src="img/20210402-den-treek-0008-1.jpg" >}}
{{< /columns >}}

Via vooral rustige paden komen we uiteindelijk bij een grote kruising uit in het bos. Hier heeft net iemand zijn Koek en Soepie kraam geopend en op een bankje genieten we van een heerlijk stukje gebak met een drankje erbij. Het is een welkome onderbreking tijdens de wandeling. We vervolgen de wandeling en lopen door de diverse landschappen van Den Treek zoals heide en bos maar ook agrarisch land.

Uiteindelijk verlaten we Landgoed Den Treek en lopen we langs De Grift richting Woudenberg. Helaas is dit een eindeloos lang stuk waar eigenlijk niets te beleven is. Bij een aanlegsteiger nemen we een pauze om te lunchen. Om daarna weer verder te lopen langs De Grift. Ook na Woudenberg is het niet zo prettig lopen: over de weg en lange rechte stukken.

{{< img src="img/20210402-den-treek-0021-1.jpg" >}}

Uiteindelijk zijn we weer terug in Maarn waar we weer over kleinere paadjes lopen. Dat is toch een stuk prettiger lopen. Na ruim 20 kilometer zijn we weer terug bij het 5 Meiplein. Ondanks het stuk rond Woudenberg is het toch een mooie wandeling geweest.

{{< komoot id="340462299" >}}

{{< folder-gallery src="img" >}}