---
author: "Kees de Bruin"
title: "Groene Wissel Gasselte"
date: "2021-06-24"
description: "Wandelen over het Drouwenerzand en langs Hunebedden en Grafheuvels"
categories:
    - "wandelen"
tags:
    - "groene wissel"
    - "gasselte"
    - "drouwen"
    - "drouwenerzand"
    - "hunebed"
    - "grafheuvel"
images:
- src: "img/20210624-gasselte-0026-1.jpg"
---

Nog zonder mankementen gaan we vandaag op pad voor een nieuwe wandeling, namelijk de [Groene Wissel Gasselte](https://www.wandelzoekpagina.nl/wandeling/groene-wissel-gasselte/14012/). Deze wandeling van bijna 18 kilometer gaat onder meer over het Drouwenerzand en langs diverse hunebedden. We zetten de auto bij het dorpshuis van Gasselte op de parkeerplaats en lopen vanaf daar bijna direct het Drouwenerzand op.

{{< columns >}}
{{< img column="two" src="img/20210624-gasselte-0005-1.jpg" >}}
{{< img column="two" src="img/20210624-gasselte-0009-1.jpg" >}}
{{< /columns >}}

Het is even aanpoten door het mulle zand maar het is er heerlijk rustig en een mooie omgeving. We passeren diverse jeneverbesstruiken en na de zandverstuiving twee keer te zijn overgestoken lopen we het bos is. Vanuit het bos lopen we langs strakke graslanden waar men druk is met het steken van graszoden. Een machine snijdt de plag los en maakt er direct rollen van welke vervolgens op pallets gestapeld worden. Toch wel mooi om dit te zien.

{{< columns >}}
{{< img column="two" src="img/20210624-gasselte-0011-1.jpg" >}}
{{< img column="two" src="img/20210624-gasselte-0014-1.jpg" >}}
{{< /columns >}}

We lopen verder tussen de akkers en na een korte pauze op een fijn bankje gaan we verder richting Bronneger en de eerste hunebedden van de vakantie. Even verderop hebben we alweer het volgende hunebed en lopen we het dorpje Drouwen in. Hier stoppen we even voor de lunch en na de pauze lopen we verder en komen bij weer een hunebed uit. We lopen via een tunnel onder de snelweg door te gaan en duiken we direct na de tunnel het bos in.

{{< columns >}}
{{< img column="two" src="img/20210624-gasselte-0021-1.jpg" >}}
{{< img column="two" src="img/20210624-gasselte-0032-1.jpg" >}}
{{< /columns >}}

Het eerste deel komen we niemand tegen maar hoe dichter we bij de recreatieplas komen hoe drukker het wordt. Met wat doorsteekjes komen we uiteindelijk bij de doorgaande weg uit welke we volgen tot we weer via een tunnel onder de snelweg door kunnen. Vanaf hier volgen we weer een mooi pad om uiteindelijk weer in Gasselte uit te komen. Het is dan nog maar een klein stukje naar de auto en zit ook de derde wandeling er alweer op.

{{< komoot id="399947775" >}}

{{< folder-gallery src="img" >}}