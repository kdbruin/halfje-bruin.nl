---
author: "Kees de Bruin"
title: "NS Wandeling Muiderslot"
date: "2021-05-09"
description: "Een wandeling langs Naarden Vesting en het Muiderslot"
categories:
    - "wandelen"
tags:
    - "ns wandeling"
    - "naarden vesting"
    - "muiderslot"
    - "gooimeer"
    - "muiden"
    - "muiderberg"
    - "weesp"
images:
- src: "img/20210509-muiderslot-0031-1.jpg"
---

Het zonnetje schijnt lekker als ik op Geerte zit te wachten bij station Naarden-Bussum. Vandaag staat de oude [NS Wandeling Muiderslot](https://www.wandelzoekpagina.nl//wandeling/muiderslot/8273/) op het programma. Maar ondanks het zonnetje worden er vandaag ook pittige (onweers)buien verwacht dus maar hopen dat we het droog houden. Als Geerte er is gaan we rustig op pad. Maar nog voor we bij Naarden Vesting zijn vallen de eerste druppels al maar daar blijft het gelukkig bij.

{{< columns >}}
    {{< img column="two" src="img/20210509-muiderslot-0008-1.jpg" >}}
    {{< img column="two" src="img/20210509-muiderslot-0013-1.jpg" >}}
{{< /columns >}}

We lopen een leuk rondje door de vesting en vanaf de vestingwal zien we in de verte de donkere lucht wegtrekken. Via de oude haven en het Arsenaal lopen we de vesting weer uit. Vanaf hier gaat de route onder de A1 door (waar je eigenlijk niet veel van hoort) en na een klein stuk fietspad lopen we via een graspad langs het Naarderbos. Na een tijdje moeten we het pad verlaten en dwalen we een beetje door het open gedeelte waarbij de route niet helemaal duidelijk is. Uiteindelijk komen we toch weer op de route uit en steken we de weg over richting het Gooimeer. We lopen onder de A6 en het spoor door en met een mooi uitzicht op het Gooimeer is het tijd om wat te eten.

{{< columns >}}
    {{< img column="two" src="img/20210509-muiderslot-0021-1.jpg" >}}
    {{< img column="two" src="img/20210509-muiderslot-0023-1.jpg" >}}
{{< /columns >}}

Na de lunch lopen we langs het strand van Muiderberg en dan via een pad over de buitendijk langs het Gooimeer tot we uiteindelijk bij het Muiderslot zijn. Hierbij krijgen we nog een hele korte bui over ons heen maar erg nat worden we hier ook niet van. We lopen langs het Muiderslot tot we in Muiden zelf zijn. Helaas is het pad over de vestingwal afgesloten en we lopen dan maar direct naar de brug over de Vecht. Het begint weer wat te spetteren en de lucht wordt ook steeds donkerder. Tijd om even een terrasje te pakken. Net als we onze drankjes hebben, begint het hard te regenen. De parasol doet goed z'n werk en na een paar minuten is het alweer droog en klaart het weer helemaal op.

{{< columns >}}
    {{< img column="two" src="img/20210509-muiderslot-0026-1.jpg" >}}
    {{< img column="two" src="img/20210509-muiderslot-0046-1.jpg" >}}
{{< /columns >}}

Nog even een sanitaire stop en dan lopen we rustig door naar Weesp. Helaas wel over asfalt maar de weg gaat langs de Vecht. Het is een smalle weg en gelukkig is het niet te druk zodat we maar een paar keer even aan de kant moeten voor een passerende auto. In Weesp lopen we langs het Fort Ossenmarkt om daarna langs de Vecht verder te lopen naar het station. Even uitpuffen op een bankje en dan neem ik weer afscheid van Geerte en stap in de trein terug naar huis.

{{< komoot id="364290769" >}}

{{< folder-gallery src="img" >}}