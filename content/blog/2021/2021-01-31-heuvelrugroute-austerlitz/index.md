---
author: "Kees de Bruin"
title: "Heuvelrugroute Austerlitz"
date: "2021-01-31"
description: "Wandelen over de Utrechtse Heuvelrug, Heidestein en Bornia"
categories:
    - "wandelen"
tags:
    - "heuvelrugroute"
    - "austerlitz"
    - "landgroed heidestein"
    - "bornia"
images:
- src: "img/20210131-austerlitz-0004-1.jpg"
---

Het moet geen gewoonte gaan worden maar voordat ik weg kan moet ik eerst weer het ijs van de ramen van de auto halen. Als dat gedaan is ga ik op weg naar het dorpje Austerlitz bij Zeist. Bekend om zijn piramide is het toch eens tijd om daar eens een kijkje te nemen. De wandeling van vandaag, de [Heuvelrugroute Austerlitz](https://www.wandelzoekpagina.nl//wandeling/heuvelrugroute-austerlitz/15579/), gaat via de piramide, de bossen van Zeist, Landgoed Heidestein en Bornia. Het is nog rustig op de parkeerplaats op het Dorpsplein en als alle voorbereidingen zijn gedaan, kan ik op pad.

{{< img src="img/20210131-austerlitz-0014-1.jpg" >}}

Het eerste wat opvalt is dat overal ijshaar is te zien. Dit ontstaat doordat zwammen en sporen vocht uitscheiden wat is gaan bevriezen. Het ziet er erg mooi uit. Na een paar kilometer kom ik bij de piramide uit. Helaas is het gebied rond de piramide afgesloten zodat het lastig is om een leuk plaatje te schieten waarbij de omringende haag er niet op staat. Wandelend om de piramide zijn er toch een paar plekjes met een bijna vrij uitzicht op de piramide.

{{<columns>}}
  {{< img column="three" src="img/20210131-austerlitz-0040-1.jpg" >}}
  {{< img column="three" src="img/20210131-austerlitz-0043-1.jpg" >}}
  {{< img column="three" src="img/20210131-austerlitz-0050-1.jpg" >}}
{{</columns>}}

Na de piramide gaat de route langs diverse bospercelen, kleine heidevelen en andere open plekken waarbij het merkbaar drukker wordt, onder andere met mountainbikers en hondenuitlaters. Langs het KNVB sportcentrum en dan duikt de route weer de bossen in. Het keerpunt van de route is het park van Landgoed de Breul met een mooie villa vlak bij station Driebergen-Zeist.

{{< img src="img/20210131-austerlitz-0057-1.jpg" >}}

Vanaf hier gaat het via Landgoed Heidestein weer richting Austerlitz. Helaas is een deel van Heidestein afgesloten waardoor er een alternatieve route gelopen moet worden, deels om het landgoed heen. Op zich ook wel leuk lopen maar toch jammer. Nog een stukje door Bornia en dan ben ik alweer terug bij de auto. Lekker in de zon even wat eten voordat ik weer terug naar huis rij. Ondanks de "drukte" op sommige stukken is het toch een heerlijke wandeling geweest die zeker voor herhaling vatbaar is.

{{< komoot id="311054671" >}}

{{< folder-gallery src="img" >}}