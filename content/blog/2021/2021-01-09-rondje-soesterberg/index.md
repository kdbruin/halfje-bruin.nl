---
author: "Kees de Bruin"
title: "Rondje Soesterberg"
date: "2021-01-09"
description: "Wandelen door een winters landschap"
categories:
    - "wandelen"
tags:
    - "groene wissel"
    - "landgoed de paltz"
    - "vliegbasis soesterberg"
images:
- src: "img/20210109-rondje-soesterberg-0065-1.jpg"
---

Ik sta al vroeg de ruiten van de auto ijsvrij te maken zodat ik op weg kan richting Vliegbasis Soesterberg om het tweede deel van het rondje rond De Paltz en de vliegbasis te lopen. Het zonnetje komt af en toe goed door en dat geeft met alle rijp het idee door een winters landschap te rijden. Het is nog rustig op de parkeerplaats en na de laatste voorbereidingen ga ik op pad.

{{< columns >}}
    {{< img column="two" src="img/20210109-rondje-soesterberg-0001-1.jpg" >}}
    {{< img column="two" src="img/20210109-rondje-soesterberg-0005-1.jpg" >}}
{{< /columns >}}

Via Landgoed De Paltz loop ik richting de spoorovergang van het spoor tussen Utrecht en Amersfoort. Het is genieten van de rust en vooral het winterse laagje dat overal zichtbaar is. Na een paar minuten ga ik ook het spoor tussen Baarn en Utrecht over en loop dan door De Zoom, een mooi natuurgebied bij Soest. Ook hier is het lekker rustig en na een paar kilometer ga ik weer het spoor over om bij de vliegbasis uit te komen.

{{< columns >}}
    {{< img column="three" src="img/20210109-rondje-soesterberg-0025-1.jpg" >}}
    {{< img column="three" src="img/20210109-rondje-soesterberg-0027-1.jpg" >}}
    {{< img column="three" src="img/20210109-rondje-soesterberg-0028-1.jpg" >}}
{{< /columns >}}

Via een uitkijkpunt loop ik uiteindelijk een stuk langs het veld waar de zweefvliegtuigen opstijgen en landen. Vandaag is er nog niets te zien maar wie weet. Ik loop langs een aantal hangaars waar vroeger de F15's stonden en die nu door kunstenaars en schapen gebruikt worden. Uiteindelijk kom ik bij de landingsbaan uit waar het toch wel wat drukker is: wielrenners die proberen een topsnelheid te halen, joggers en hardlopers, en wandelaars.

{{< img src="img/20210109-rondje-soesterberg-0064-1.jpg" >}}

De gehele landingsbaan is ruim 3 kilometer lang maar is niet over de gehele lengte toegankelijk. Na ongeveer anderhalve kilometer loop ik de baan af en via het herdenkingsmonument loop ik weer terug naar de auto.

{{< komoot id="303202016" >}}

{{< folder-gallery src="img" >}}