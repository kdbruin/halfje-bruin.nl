---
author: "Kees de Bruin"
title: "Rondje Soest"
date: "2021-01-23"
description: "Een rondje Soest langs De Windhond en de Lange en Korte Duinen"
categories:
    - "wandelen"
tags:
    - "soest"
    - "korte duinen"
    - "lange duinen"
    - "molen de windhond"
images:
- src: "img/20210122-rondje-soest-0002-1.jpg"
---

Omdat ik toch in Soest moest zijn, wat kun je dan beter doen op een prachtige vrijdag? Wandelen natuurlijk! Even zoeken en uiteindelijk een leuk rondje gevonden vanaf molen De Windhond over zowel de Lange en Korte Duinen. Rond een uur of één is het zakelijke deel van het bezoek afgerond en kan de wandeling beginnen.

{{< img src="img/20210122-rondje-soest-0023-1.jpg" >}}

Vanaf de molen loop ik rustig via de weilanden naar de bewoonde wereld. Helaas moet er nu een stuk over de weg gelopen worden maar al snel kom je op de weg naar de Lange Duinen. Je merkt dat het 's middags toch een stuk drukker is met voornamelijk honden die de zandvlakte onveilig maken. Gelukkig loopt de route via de rand van het gebied en heb je niet zoveel last van de honden. Halverwege staan er veel mensen een boom in te turen en na wat beter kijken zie je een aantal uilen tussen de takken zitten. Volgens een aanwezige zijn het er negen maar ik zie er met het blote oog maar 3 zitten. Helaas geen telelens mee maar de uilen zitten wel vaker in deze boom.

{{< img src="img/20210122-rondje-soest-0031-1.jpg" >}}

Via de parkeerplaats aan de andere kant van de duinen loop ik rustig richting de Korte Duinen. Hier kom je weer niemand tegen en ook bij de Korte Duinen is het een stuk rustiger dan bij z'n lange tegenhanger. De route gaat dwars over om daarna weer de bebouwde kom van Soest in te gaan.

{{< img src="img/20210122-rondje-soest-0049-1.jpg" >}}

Nog even een kleine omleiding langs de Oude Kerk van Soest en dan ben ik alweer terug bij de auto. Ondanks de drukte bij de Lange Duinen is het toch weer een mooie wandeling geworden.

{{< komoot id="307719952" >}}

{{< folder-gallery src="img" >}}