---
author: "Kees de Bruin"
title: "Trage Toch Dalfsen"
date: "2021-03-06"
description: "Wandelen in het buitengebied rond Dalfsen"
categories:
    - "wandelen"
tags:
    - "trage tocht"
    - "dalfsen"
    - "hessum"
    - "landgoed rechteren"
    - "landgoed den berg"
images:
- src: "img/20210306-dalfsen-0018-1.jpg"
---

Vandaag loop ik samen met Geerte de [Trage Tocht Dalfsen](https://www.wandelzoekpagina.nl/wandeling/trage-tocht-dalfsen/18100/), een wandeling van zo'n 17 kilometer met start- en eindpunt het treinstation van Dalfsen. In plaats van de auto neem ik de trein en reizen we vanaf Zwolle het laatste stukje samen. Het lijkt een populaire bestemming te zijn want er stappen toch een tiental wandelaars uit maar die zijn we al snel uit het oog verloren.

{{< columns >}}
    {{< img column="two" src="img/20210306-dalfsen-0003-1.jpg" >}}
    {{< img column="two" src="img/20210306-dalfsen-0007-1.jpg" >}}
{{< /columns >}}

We lopen richting Dalfsen zelf maar slaan al snel af en lopen de landerijen van Landgoed Rechteren op. Hier is het heerlijk rustig op een paar boeren na die bezig zijn om mest op het land te rijden zodat dit later uitgereden kan worden. Het eerste stuk is redelijk open maar we passeren ook een stukje bos. Als we het bos uitlopen zien we een ree over de velden rennen, kennelijk ergens goed van geschrokken. Uiteindelijk duikt de ree toch het bos in waar we net zijn uitgekomen.

{{< columns >}}
    {{< img column="two" src="img/20210306-dalfsen-0013-1.jpg" >}}
    {{< img column="two" src="img/20210306-dalfsen-0017-1.jpg" >}}
{{< /columns >}}

We lopen via het buurtschap Hessum richting de provinciale weg welke we oversteken. Snel daarna steken we het spoor over en lopen we nog een klein stukje voor we weer het bos in gaan. Het is hier heerlijk rustig en na het verlaten van dit bos lopen we nog een stukje door tot we een mooi bankje zien waar de stoppen voor de lunch.

{{< columns >}}
    {{< img column="two" src="img/20210306-dalfsen-0024-1.jpg" >}}
    {{< img column="two" src="img/20210306-dalfsen-0026-1.jpg" >}}
{{< /columns >}}

Na deze pauze lopen we verder over een brede zandweg en een stukje door een nieuw aangelegd stuk natte natuur om uiteindelijk uit te komen op een andere brede laan richting Landgoed Den Berg. Voor het landgoed slaan we weer een bosweggetje in en komen uiteindelijk weer aan bij het station. Hier hoeven we niet te lang te wachten op de trein richting Zwolle. Geerte reist vanaf Zwolle gezellig mee naar Amersfoort en op het station nemen we afscheid en gaat Geerte op weg naar haar trein en haal ik m'n fiets uit de stalling en ga dan naar huis. Ondanks het koude weer hebben we toch genoeg zon gehad en er weer een mooie dag van gemaakt.

{{< komoot id="326542936" >}}

{{< folder-gallery src="img" >}}