---
author: "Kees de Bruin"
title: "Wandelen langs de Eem"
date: "2021-02-11"
description: "Een wandeling langs de Eem door een winters landschap"
categories:
    - "wandelen"
tags:
    - "eem"
    - "amersfoort"
    - "winter"
    - "sneeuw"
images:
- src: "img/20210211-langs-de-eem-0035-1.jpg"
---

Vandaag maar eens het nuttige met het aangename verenigen. De auto voor de APK naar de garage en dan gelijk maar een rondje lopen langs de Eem. Zeker met de zon die volop schijnt en de sneeuw die is gevallen kan het niet meer dan een mooie wandeling worden.

{{< img src="img/20210211-langs-de-eem-0032-1.jpg" >}}

Nadat ik de auto heb afgegeven ga ik op pad en al snel loop ik langs de jachthaven de dijk op. De Eem schittert in het zonnetje en hier en daar drijft een klein beetje ijs op het water. De vogels maken hier dankbaar gebruik van maar van schaatsen zal het niet snel komen. Rustig lopend over de dijk is het genieten van de rust en de zon. De mist hangt nog boven het water en de weilanden waardoor de kerktoren van Soest nog gedeeltelijk verscholen gaat.

{{< img src="img/20210211-langs-de-eem-0046-1.jpg" >}}

Bij Coelhorst is een groepje reeën aan het foerageren en een tweetal waagt zich aan de rand van de bosjes wat mij de gelegenheid geeft om ze op de foto te zetten. Als de reeën weer de bosjes in gaan loop ik verder tot de fietsbrug over de Eem. Even een kleine pauze en dan weer verder richting Amersfoort. Toch nog een keer het spoor over en dan via een doorsteek naar de Birkstraat.

{{< columns >}}
    {{< img column="two" src="img/20210211-langs-de-eem-0107-1.jpg" >}}
    {{< img column="two" src="img/20210211-langs-de-eem-0106-1.jpg" >}}
{{< /columns >}}

Via de groengordel van het Soesterkwartier loop ik weer terug naar de garage waar de auto met een verse APK keuring netjes staat te wachten. Al met al is het weer een zeer mooie wandeling geworden.

{{< komoot id="314947708" >}}

{{< folder-gallery src="img" >}}