---
title: "NS Wandeling Veluwezoom"
date: "2019-03-30"
author: "Kees de Bruin"
description: ""
featured: ""
categories:
    - ""
tags:
    - ""
---

Het is mooi weer en dat betekend dat het tijd is om een wandeling te gaan maken. Samen met Ron rijden we 's ochtends "vroeg" naar Dieren om vandaar de [NS wandeling Veluwezoom](https://www.ns.nl/dagje-uit/wandelen/veluwezoom.html) te gaan lopen, ongeveer 14 kilometer van Dieren naar Velp. Op knooppunt Velperbroek rijden we echter al direct Velp in plaats van richting Dieren. We besluiten om de auto maar bij het NS station Velp te zetten en dan met de trein verder te gaan naar Dieren. Hoeven we dat straks na de wandeling niet meer te doen.

Na een ritje van 10 minuten komen we aan op het station van Dieren en beginnen we de wandeling. Al snel laten we de bebouwing achter ons en lopen we rustig klimmend de Carolinaberg op. Het eerste deel van de wandeling door de Onzalige Bosschen is redelijk rechtuit maar wel flink klimmen en dalen langs statige beuken aan weerszijde van het wandelpad.

![](https://www.halfje-bruin.nl/app/uploads/2019/03/20190324-veluwezoom-0001-1.jpg)

Na dit gedeelte gaat het om ons heen snel over in de heidevelden van de Posbank. Ook hier is het weer flink klimmen en dalen maar eenmaal bovenop de Zijpenberg heb je wel een prachtig uitzicht over de Posbank. Zeker de moeite waard om hier in augustus nogmaals terug te komen als de heide in bloei staat.

![](https://www.halfje-bruin.nl/app/uploads/2019/03/20190324-veluwezoom-0036-1.jpg)

Vanaf de Zijpenberg lopen we langzaam omlaag richting Velp. We lopen langs een smal beekje waar nog niet zoveel water in staat en door een mooi park waar je bijna struikelt over de padden en kikkers die langzaam uit hun winterslaap komen. Het laatste stukje lopen we langs een aantal leuke optrekjes en zijn dan weer terug bij het NS station waar de auto geduldig staat te wachten.

Even weer op adem komen en dan rijden we rustig terug naar Amersfoort. Nog even langs de Ginkelse heide en dan valt op hoe vlak dat is ten opzichte van de Posbank. Terug in Amersfoort is het tijd om afscheid te nemen van Ron en onder het genot van een kop thee de indrukken langzaam te verwerken.

- ![](https://www.halfje-bruin.nl/app/uploads/2019/03/20190324-veluwezoom-0001-1.jpg)
    
- ![](https://www.halfje-bruin.nl/app/uploads/2019/03/20190324-veluwezoom-0002-1.jpg)
    
- ![](https://www.halfje-bruin.nl/app/uploads/2019/03/20190324-veluwezoom-0006-1.jpg)
    
- ![](https://www.halfje-bruin.nl/app/uploads/2019/03/20190324-veluwezoom-0009-1.jpg)
    
- ![](https://www.halfje-bruin.nl/app/uploads/2019/03/20190324-veluwezoom-0013-1.jpg)
    
- ![](https://www.halfje-bruin.nl/app/uploads/2019/03/20190324-veluwezoom-0016-1.jpg)
    
- ![](https://www.halfje-bruin.nl/app/uploads/2019/03/20190324-veluwezoom-0018-1.jpg)
    
- ![](https://www.halfje-bruin.nl/app/uploads/2019/03/20190324-veluwezoom-0023-1.jpg)
    
- ![](https://www.halfje-bruin.nl/app/uploads/2019/03/20190324-veluwezoom-0024-1.jpg)
    
- ![](https://www.halfje-bruin.nl/app/uploads/2019/03/20190324-veluwezoom-0029-1.jpg)
    
- ![](https://www.halfje-bruin.nl/app/uploads/2019/03/20190324-veluwezoom-0032-1.jpg)
    
- ![](https://www.halfje-bruin.nl/app/uploads/2019/03/20190324-veluwezoom-0033-1.jpg)
    
- ![](https://www.halfje-bruin.nl/app/uploads/2019/03/20190324-veluwezoom-0036-1.jpg)
    
- ![](https://www.halfje-bruin.nl/app/uploads/2019/03/20190324-veluwezoom-0039-1.jpg)
    
- ![](https://www.halfje-bruin.nl/app/uploads/2019/03/20190324-veluwezoom-0041-1.jpg)
    
- ![](https://www.halfje-bruin.nl/app/uploads/2019/03/20190324-veluwezoom-0043-1.jpg)
    
- ![](https://www.halfje-bruin.nl/app/uploads/2019/03/20190324-veluwezoom-0045-1.jpg)
    
- ![](https://www.halfje-bruin.nl/app/uploads/2019/03/20190324-veluwezoom-0046-1.jpg)
