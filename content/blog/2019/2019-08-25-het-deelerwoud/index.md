---
title: "Het Deelerwoud"
date: "2019-08-25"
author: "Kees de Bruin"
description: ""
categories:
    - "wandelen"
tags:
    - "deelerwoud"
    - "heide"
---

Het Deelerwoud ligt tussen nationaal parken De Hoge Veluwe en de Veluwe Zoom in en heeft volgens de website van Natuurmonumenten ook een mooi heidegebied wat nu in bloei staat. Samen met Ron stappen we in de auto en gaan eind van de middag richting Deelen voor de wandeling. Eenmaal in Deelen parkeren we de auto bij het Deelerwoud en gaan we beginnen aan de wandeling van bijna 9 kilometer langs en over het heidegebied.

Als we na een paar honderd meter de heide oplopen ziet het helemaal paars van de bloeiende heide. We nemen dan ook de tijd om hier mooie foto's te maken van de heide.

{{< img src="img/20190824-deelerwoud-0004-1.jpg" >}}

Als we verder lopen, dan neemt de hoeveelheid bloeiende heide behoorlijk af en zien we voornamelijk hoog gras met af en toe een plukje heide ertussen. Ook zien we veel verbrande heide door de droogte en hitte van vorige zomer. Tussen al het gras lopen een paar Schotse Hooglanders maar die spelen voornamelijk verstoppertje en laten helaas hun imposante kop niet zien.

{{< img src="img/20190824-deelerwoud-0023-1.jpg" >}}

We steken de heide over naar de andere kant van het veld en daar zien we wel weer wat meer heide staan. Langs de bosrand lopen we rustig terug maar helaas laat ander wild zich (nog) niet zien.

{{< img src="img/20190824-deelerwoud-0040-1.jpg" >}}

Terug bij de start van de wandeling lopen we nog weer een stukje de heide op om nog wat foto's te nemen bij het licht van de zon die nu langzaam onder gaat.

{{< img src="img/20190824-deelerwoud-0084-1.jpg" >}}

Op de weg terug rijden we nog even Hoenderloo in om nog een ijsje te halen bij IJs van Co. Simpel vanille ijs maar wel heel erg lekker. Rond een uur of 9 rijden we weg uit Hoenderloo en met wat klein oponthoud op de A1 zijn we rond half 10 weer terug in Amersfoort.

{{< folder-gallery src="img" >}}