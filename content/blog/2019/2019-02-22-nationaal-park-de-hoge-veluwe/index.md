---
title: "Nationaal Park De Hoge Veluwe"
date: "2019-02-22"
author: "Kees de Bruin"
description: ""
featured: ""
categories:
    - ""
tags:
    - ""
---

Het plan van vandaag is een bezoekje aan het Kröller-Müller museum te brengen. Aangezien het museum binnen de grenzen van Nationaal Park De Hoge Veluwe ligt, kan ik daar gelijk een stukje gaan wandelen. Op tijd het bed uit maar het ziet er nogal somber uit buiten. Nog even wikken en wegen en uiteindelijk toch maar de spullen bij elkaar gepakt en in de auto op weg naar het park.

Qua wandeling had ik een paar leuke gevonden maar uiteindelijk is de keuze gevallen op een wandeling van de ANWB. Deze start bij de ingang bij Hoenderloo dus de auto geparkeerd en na het kopen van een toegangskaartje ga ik op pad.

Als snel volg ik de ANWB route niet meer, mede omdat ik ook gelijk nog even bij het Jachthuis Sint Hubertus langs wil. Het is nog redelijk mistig in het park en dat geeft wel mooie sfeerplaatjes maar af en toe een zonnetje zou ook wel fijn zijn.

![](https://www.halfje-bruin.nl/app/uploads/2019/02/20190222-hoge-veluwe-0024-1.jpg)

Vanaf het Jachthuis loop ik verder langs de vijver tot het pomphuis vanwaar je ook weer een mooi uitzicht hebt over de vijver. Het Jachthuis is echter niet te zien en ook de (water)vogels laten het een beetje afweten.

Van het "gemaakte" landschap rond het Jachthuis loop ik verder via bossages en kleine zandverstuivingen richting het bezoekerscentrum. Hier is het even zoeken naar de juiste route door alle werkzaamheden maar uiteindelijk kan ik de weg vervolgen. Nog even bij een wildobservatiepost kijken of er wat te zien is, maar het wild laat het een beetje afweten.

![](https://www.halfje-bruin.nl/app/uploads/2019/02/20190222-hoge-veluwe-0066-1.jpg)

De route gaat verder langs het Deelense Veld om vervolgens weer het bos in te gaan. Er zijn genoeg open plekken waar je wild zou moeten kunnen zien, maar het is erg magertjes vandaag. Positief is wel dat de zon zich toch nog even laat zien maar daarna begint het weer licht te spetteren.

Na ruim 14 kilometer ben ik weer bij de ingang van het park en zit de wandeling er alweer op. Het Kröller-Müller museum heb ik niet gezien, maar dat komt nog wel een keer. De wandeling was wel erg mooi en vooral rustig ondanks de complete school die bij het bezoekerscentrum de boel op stelten zette.

- ![](https://www.halfje-bruin.nl/app/uploads/2019/02/20190222-hoge-veluwe-0001-1.jpg)
    
- ![](https://www.halfje-bruin.nl/app/uploads/2019/02/20190222-hoge-veluwe-0003-1.jpg)
    
- ![](https://www.halfje-bruin.nl/app/uploads/2019/02/20190222-hoge-veluwe-0006-1.jpg)
    
- ![](https://www.halfje-bruin.nl/app/uploads/2019/02/20190222-hoge-veluwe-0007-1.jpg)
    
- ![](https://www.halfje-bruin.nl/app/uploads/2019/02/20190222-hoge-veluwe-0009-1.jpg)
    
- ![](https://www.halfje-bruin.nl/app/uploads/2019/02/20190222-hoge-veluwe-0011-1.jpg)
    
- ![](https://www.halfje-bruin.nl/app/uploads/2019/02/20190222-hoge-veluwe-0014-1.jpg)
    
- ![](https://www.halfje-bruin.nl/app/uploads/2019/02/20190222-hoge-veluwe-0016-1.jpg)
    
- ![](https://www.halfje-bruin.nl/app/uploads/2019/02/20190222-hoge-veluwe-0022-1.jpg)
    
- ![](https://www.halfje-bruin.nl/app/uploads/2019/02/20190222-hoge-veluwe-0024-1.jpg)
    
- ![](https://www.halfje-bruin.nl/app/uploads/2019/02/20190222-hoge-veluwe-0030-1.jpg)
    
- ![](https://www.halfje-bruin.nl/app/uploads/2019/02/20190222-hoge-veluwe-0031-1.jpg)
    
- ![](https://www.halfje-bruin.nl/app/uploads/2019/02/20190222-hoge-veluwe-0035-1.jpg)
    
- ![](https://www.halfje-bruin.nl/app/uploads/2019/02/20190222-hoge-veluwe-0039-1.jpg)
    
- ![](https://www.halfje-bruin.nl/app/uploads/2019/02/20190222-hoge-veluwe-0046-1.jpg)
    
- ![](https://www.halfje-bruin.nl/app/uploads/2019/02/20190222-hoge-veluwe-0058-1.jpg)
    
- ![](https://www.halfje-bruin.nl/app/uploads/2019/02/20190222-hoge-veluwe-0059-1.jpg)
    
- ![](https://www.halfje-bruin.nl/app/uploads/2019/02/20190222-hoge-veluwe-0060-1.jpg)
    
- ![](https://www.halfje-bruin.nl/app/uploads/2019/02/20190222-hoge-veluwe-0064-1.jpg)
    
- ![](https://www.halfje-bruin.nl/app/uploads/2019/02/20190222-hoge-veluwe-0066-1.jpg)
    
- ![](https://www.halfje-bruin.nl/app/uploads/2019/02/20190222-hoge-veluwe-0067-1.jpg)
    
- ![](https://www.halfje-bruin.nl/app/uploads/2019/02/20190222-hoge-veluwe-0070-1.jpg)
    
- ![](https://www.halfje-bruin.nl/app/uploads/2019/02/20190222-hoge-veluwe-0074-1.jpg)
