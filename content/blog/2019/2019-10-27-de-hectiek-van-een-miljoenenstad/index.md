---
author: "Kees de Bruin"
title: "De Hectiek Van Een Miljoenenstad"
date: "2019-10-27"
description: ""
series:
    - "rondreis japan"
categories:
    - "vakantie"
tags:
    - "japan"
    - "rondreis"
    - "tokyo"
images:
- src: "img/20191027-japan-0122-1.jpg"
---

Na een korte nacht omdat ik pas laat in de nacht in slaap ben gevallen, gaat om kwart voor zeven weer de wekker. Rustig opstaan en nog even een beetje een ritme vinden en tegen half acht gaan we naar beneden voor het ontbijt. Dit is onder andere rijst, miso soep, groente en sla, bonen, aardappelsalade. En er is ook nog wat brood maar dat stelt niet zo veel voor. Ik ga voor Japans met miso soep en de hele ram bam. Het is allemaal prima te eten en als het op is, is het weer tijd om op te zouten.

{{< columns >}}
    {{< img column="two" src="img/20191027-japan-0084-1.jpg" >}}
    {{< img column="two" src="img/20191027-japan-0106-1.jpg" >}}
{{< /columns >}}

Terug op de kamer nog even de laatste dingen in de tas stoppen en dan zorgen dat we op tijd beneden staat om met de shuttlebus naar een van de metrostations te gaan. Hier kopen we een dagkaart en gaan dan de metro is. Hier, en in al het openbaar vervoer, gelden regels zoals stil zijn, niet eten of drinken, geen manspread en rugzakken voor de buik en niet op de rug. Ook telefoons staat op stil en het is erg rustig in de metro.  Na een aantal haltes stappen we over op een andere lijn die ons naar de Meiji schrijn brengt. Hier vertelt Carolien iets over het Shinto geloof (het leven) en boe dit gecombineerd wordt met het boeddisme (de dood). Qua pracht en praal is het een stuk minder maar daarom niet minder indrukwekkend. We lopen onder de grote tori door langs de geschenken van grote Franse wijnhuizen en Japanse sake. Na een volgende tori volgt het reinigen van de ziel waarna je het daadwerkelijke terrein kan betreden. Hier is niet zo heel veel te zien maar de trouwerijen zijn hier ook in volle gang.

{{< columns >}}
    {{< img column="two" src="img/20191027-japan-0137-1.jpg" >}}
    {{< img column="two" src="img/20191027-japan-0159-1.jpg" >}}
{{< /columns >}}

Terug bij de ingang nog een kop thee met wat lekkers en daarna gaan we de drukke winkelstraat in met vele flagship stores van grote merken. Hier is vooral de architectuur heel interessant met zelfs nog een gebouw ontworpen door Rem Koolhaas. In een van de zijstraten stoppen we even bij een soort van kerk. Deze zijn na de trouwerij van Charles en Diana heel populair geworden omdat men in Japan ook zo'n mooie bruiloft wil hebben (als er genoeg geld is).

{{< columns >}}
    {{< img column="three" src="img/20191027-japan-0166-1.jpg" >}}
    {{< img column="three" src="img/20191027-japan-0172-1.jpg" >}}
    {{< img column="three" src="img/20191027-japan-0176-1.jpg" >}}
{{< /columns >}}

Na een simpele lunch gaan we verder met de wandeling door Tokyo en komen langs het museum voor moderne kunst. Het is een traditioneel Japans gebouw met hout/bamboe en beton. Daarna lopen we verder naar de volgende wijk. Hierbij lopen we langs een grote begraafplaats met een aantal zeer markante graven. We stoppen bij het museum voor de kunst en ook dit is weer een zeer markant gebouw. Binnen bezoek ik nog een expositie met hedendaagse kunst waar toch wel een aantal mooie werken tussen zitten. Na het museum gaan we weer een stukje met de metro naar het zakendistrict om daar naar een uitzichtpunt te gaan op de 45ste verdieping van het stadhuis. We moeten wel even wachten voor we naar boven mogen maar door het heldere weer heb je naar alle kanten een prachtig uitzicht.

{{< img src="img/20191027-japan-0212-1.jpg" >}}

Als we weer beneden zijn lopen we verder naar het uitgaansgebied waar we net op tijd zijn om Godzilla vuur te zien spuwen. Het is hier vooral de neon die je tegemoet komt en het is hier ook een stuk drukker dus even opletten om de groep niet kwijt te raken. Ook is hier de "rosse buurt" maar daar zie je niet zo veel van. Een enkele affiche maar verder zit alles achter de gevel verstopt. We lopen ook langs een boy-bar waar de rijke vrouwen komen om zonder verplichting een leuke avond te hebben. Maar dat mag ook wel war kosten: zo'n duizend euro is wel heb minimum wat je even op tafel moet leggen.

{{< columns >}}
    {{< img column="two" src="img/20191027-japan-0237-1.jpg" >}}
    {{< img column="two" src="img/20191027-japan-0241-1.jpg" >}}
{{< /columns >}}

Na wat omzwervingen belanden we uiteindelijk bij een restaurant voor het eten. Hier is er redelijk wat keuze en ik bestel wat dumplings en een salade want echt veel trek heb ik nog niet. En ook een eerste biertje en dat smaakt best goed. Na het eten lopen we weer terug naar de metro en na een overstap komen we weer in de buurt van het hotel uit. We lopen rustig terug en met een paar anderen gaan we nog even een kopje koffie of thee drinken. Het is nog wel een ding om iets te vinden maar uiteindelijk vinden we toch een plekje waar we terecht kunnen. Het smaakt goed en tegen de tijd dat we weer terug in het hotel zijn, zie ik dat John ook al terug is. Die was bij het stadhuis zijn eigen weg gegaan richting het computer district maar daar is niet veel computer meer te zien. Wel veel manga en spelfiguren.

Nog even een verfrissende douche na een lange dag en dan lig ik al redelijk vroeg op bed.

{{< folder-gallery src="img" >}}