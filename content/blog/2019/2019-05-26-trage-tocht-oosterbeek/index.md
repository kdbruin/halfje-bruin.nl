---
title: "Trage Tocht Oosterbeek"
date: "2019-05-26"
author: "Kees de Bruin"
categories:
    - "wandelen"
tags:
    - "trage tocht"
    - "oosterbeek"
images:
-   src: "img/20190520-oosterbeek-0048-1.jpg"
---

Het is maandag begin van de middag als Ron mij op komt halen voor een [wandeling](https://www.wandelzoekpagina.nl/wandeling/trage-tocht-oosterbeek/12824/) rond Oosterbeek. Het is redelijk bewolkt en niet te warm dus een goede mix om te wandelen.

We parkeren in Oosterbeek bij het NS station en gaan dan op pad, eerst een stukje langs het spoor om vervolgens de groene omgeving rond Oosterbeek in te lopen. Terwijl we over een mooie beukenlaan lopen, zie je door de bomen aan beide kanten nog een beetje van de bebouwing maar dat stoort in het geheel niet.

{{< img src="img/20190520-oosterbeek-0003-1.jpg" >}}

We lopen langs het Airborne Museum en dan duiken we al snel weer de bossen in om vervolgens langs de sprengenbeek op Landgoed De Hemelse Berg rustig omlaag te lopen. Nog een klein stukje bebouwing en dan lopen we bij camping Oosterbeeks Rijnoever de uiterwaarden van de Rijn is. Hierbij gaan we onder de spoorbrug door om uiteindelijk weer in Oosterbeek te belanden.

{{< img src="img/20190520-oosterbeek-0032-1.jpg" >}}

Na een kleine klim lopen we langs het spoor richting het NS station maar we buigen voortijdig af om nog een stuk door Landgoed Boschveld te lopen. We bezoeken hierbij de Airborne begraafplaats waar we even stil staan bij hetgeen de hier begraven mensen voor ons hebben betekend.

{{< img src="img/20190520-oosterbeek-0050-1.jpg" >}}

Het is vervolgens nog een klein stukje en na uur of 4 staan we weer bij de auto. Het is al behoorlijk druk als we weer richting Amersfoort rijden maar we hebben geen last van files of ander oponthoud. Rond half 6 wordt ik weer thuis afgezet door Ron. Al met al weer een mooie wandeling achter de rug.

{{< folder-gallery src="img" >}}