---
title: "Meulunterenpad"
date: "2019-02-24"
author: "Kees de Bruin"
description: ""
featured: ""
categories:
    - ""
tags:
    - ""
---

Vandaag samen met Ron het [Meulunterenpad](https://klompenpaden.nl/klompenpad/meulunterenpad/) gelopen. Dit klompenpad sluit aan op het [Valkschepad](https://www.halfje-bruin.nl/2019/02/17/het-valkschepad/) wat ik vorige week heb gelopen. Rond half 9 pik ik Ron op en rijden we naar de parkeerplaats bij de IJzertijdboerderij. Van hier is het een klein stukje lopen naar het eigenlijke pad.

Ondanks de zon is het toch nog steeds rond het vriespunt en de rijp op de velden is dan ook nog bevroren. Maar als we eenmaal in het open veld zijn, is het erg lekker met het zonnetje in de rug. We lopen langs een oude waterput om dan via een lekkere klim naar het middelpunt van Nederland te wandelen. Hier heb je een mooi uitzicht met in de verte de bebouwing van Barneveld.

![](https://www.halfje-bruin.nl/app/uploads/2019/02/20190224-meulunterenpad-0010-1.jpg)

Na een rustige afdaling lopen we verder en uiteindelijk komen we dan in Lunteren terecht. Hier maken we een kleine detour om molen De Hoop op de foto te zetten. Na het spoor over te zijn gestoken gaan we weer verder op onverharde paden en lopen we via het Luntersche Buurtbosch, het Uilenbos en de oude zandafgraving weer terug naar de parkeerplaats.

![](https://www.halfje-bruin.nl/app/uploads/2019/02/20190224-meulunterenpad-0022-1.jpg)

Uiteindelijk staat de teller op iets meer als 14 kilometer als we op het bankje bij de parkeerplaats gaan zitten en in het zonnetje is het nog even nagenieten van de heerlijke wandeling. Na een broodje gegeten te hebben, vertrekken we weer richting Amersfoort.

- ![](https://www.halfje-bruin.nl/app/uploads/2019/02/20190224-meulunterenpad-0002-1.jpg)
    
- ![](https://www.halfje-bruin.nl/app/uploads/2019/02/20190224-meulunterenpad-0003-1.jpg)
    
- ![](https://www.halfje-bruin.nl/app/uploads/2019/02/20190224-meulunterenpad-0010-1.jpg)
    
- ![](https://www.halfje-bruin.nl/app/uploads/2019/02/20190224-meulunterenpad-0013-1.jpg)
    
- ![](https://www.halfje-bruin.nl/app/uploads/2019/02/20190224-meulunterenpad-0018-1.jpg)
    
- ![](https://www.halfje-bruin.nl/app/uploads/2019/02/20190224-meulunterenpad-0019-1.jpg)
    
- ![](https://www.halfje-bruin.nl/app/uploads/2019/02/20190224-meulunterenpad-0022-1.jpg)
    
- ![](https://www.halfje-bruin.nl/app/uploads/2019/02/20190224-meulunterenpad-0024-1.jpg)
    
- ![](https://www.halfje-bruin.nl/app/uploads/2019/02/20190224-meulunterenpad-0025-1.jpg)
