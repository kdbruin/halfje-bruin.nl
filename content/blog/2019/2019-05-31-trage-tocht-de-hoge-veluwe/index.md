---
title: "Trage Tocht De Hoge Veluwe"
date: "2019-05-31"
author: "Kees de Bruin"
description: "Wandelen in het Nationaal Park De Hoge Veluwe"
categories:
    - "wandelen"
tags:
    - "trage tocht"
    - "np hoge veluwe"
images:
-   src: "img/20190531-hoge-veluwe-0064-1.jpg"
---

De voorspellingen zijn erg gunstig voor vandaag: niet te hoge temperatuur en geen regen. Dus uitstekend weer om weer eens op pad te gaan. Zo'n 3 maanden geleden bij mistig weer over De Hoge Veluwe gelopen en vandaag gaan we maar eens een ander stuk lopen. Uit de vele wandelingen kies ik de [Trage Tocht De Hoge Veluwe](https://www.wandelzoekpagina.nl/wandeling/trage-tocht-de-hoge-veluwe/14082/) aangezien deze door een groot deel gaat waar ik nog niet heb gelopen.

Als ik even na 8 uur 's ochtends de auto op de parkeerplaats bij ingang Otterlo zet, ben ik de eerste. Snel even de Beschermerkaart bij de kassa laten zien en een uitrijkaart ophalen om vervolgens op pad te gaan. Het vingerhoedskruid begint her en der te bloeien en als er daarna ook nog een hert rustig het pad kruist, kan de dag eigenlijk al niet meer stuk.

{{< img src="img/20190531-hoge-veluwe-0003-1.jpg" >}}

Het eerste deel van de wandeling gaat door een bosgebied maar al snel kom ik uit bij het Otterlose Zand. Hier is het ploeteren door het mulle zand maar dit wordt goedgemaakt door het mooie landschap en de herten welke het zand oversteken. Uiteindelijk kom ik bij het Jachthuis Sint Hubertus uit. Hier zie ik de eerste ree lopen en na rustig om het jachthuis te zijn gelopen, is het tijd voor een korte pauze.

{{< img src="img/20190531-hoge-veluwe-0013-1.jpg" >}}

Vanaf het jachthuis loop ik via een slingerend pad door de bossen naar het bezoekerscentrum. Hier gaat het niet helemaal goed met de route maar uiteindelijk kom ik toch weer op het juiste pad terecht. Bij het bezoekerscentrum nog even wat eten en dan loop ik weer verder, de drukte uit.

{{< img src="img/20190531-hoge-veluwe-0077-1.jpg" >}}

Via de Franse Berg kom ik uit bij het Pampelse Zand en mag ik nog weer een stuk door het mulle zand ploeteren. Hier kan ik ook weer genieten van een ree welke nu eens niet direct er vandoor gaat. Via een bospad kom ik aan de andere kant van het Kröller Müller museum uit maar ook dit keer sla ik het even over. Wel is het tijd om even te lunchen voordat ik begin aan de laatste paar kilometer van de tocht.

{{< img src="img/20190531-hoge-veluwe-0097-1.jpg" >}}

Via een aantal bospaden kom ik uiteindelijk bij de hoofdweg uit en volg deze tot ik weer terug ben bij de ingang. Het is nu een stuk drukker: er staat bijna geen witte fiets meer en ook de parkeerplaats staat behoorlijk vol. Als ik weer bij de auto ben, staat de teller op 17,5 kilometer en heb ik weer een heerlijke wandeling achter de rug. Rustig alles opbergen en na een sanitaire stop weer terug naar huis.

{{< folder-gallery src="img" >}}